# -*- mode: mandoku-view -*-
#+TITLE: 眉菴集
#+DATE: 2015-09-23 10:27:35
#+PROPERTY: JUAN 14

<md:KR4e0041_SBCK_014-3b>¶
<md:KR4e0041_SBCK_000-1a>¶
<pb:KR4e0041_WYG_000-1a>
欽定四庫全書　　　　　集部六
　眉庵集　　　　　　　　别集類五(明/)
　　提要
　　　　(臣/)等謹案眉庵集十二巻明楊基撰基字孟
　　　　載其先嘉州人祖官呉中因家焉始為張士
　　　　誠記室洪武初起為滎陽縣知縣厯官山西
　　　　按察使尋以事奪官輸作卒於工所明史文
　　　　苑傳附載髙啟傳中史稱基少以鐵笛歌為
<pb:KR4e0041_WYG_000-1b>
　　　　楊維楨所稱與髙啟張羽徐賁號明初四傑
　　　　其詩頗沿元季穠纎之習都穆南濠詩話摘
　　　　其佳句十二聨其所品題得失叅半李東陽
　　　　懐麓堂詩話謂孟載春草詩最傳然緑迷歌
　　　　扇紅襯舞裙已不能脫元詩氣習至簾為看
　　　　山盡捲西更過纎巧春來簾幙怕朝東直艶
　　　　詞耳故徐泰詩談謂其天機雲錦自然羙麗
　　　　獨時出纎巧不及髙啟之冲雅王世貞藝苑
<pb:KR4e0041_WYG_000-2a>
　　　　巵言謂其情至之語風雅掃地朱彛尊静志
　　　　居詩話亦摘其詩語類詞者至數十聯而獨
　　　　推重其五言古體然近體之佳者亦自清俊
　　　　流逸雖不能方駕青邱要非餘子所及也集
　　　　初為鄭鋼板行成化中呉人張習重刻嘉州
　　　　江朝宗為之序習為後志云乾隆四十五年
　　　　九月恭校上
　　　　　　　總纂官(臣/)紀昀(臣/)陸錫熊(臣/)孫士毅
<pb:KR4e0041_WYG_000-2b>
　　　　　　　總　校　官　(臣/)　陸　費　墀
<pb:KR4e0041_WYG_000-3a>
眉菴集原序¶
予布衣時雅聞楊孟載先生盛名及入翰林¶為史官奉¶
勅纂修大明一統誌攷先生先世予蜀嘉州人¶因大父
仕江左而生呉中遂家焉又誦先生¶詩云我家岷山更
西住正見岷山發源處於¶是乎益知先生雖生呉中實
蜀人也先生生¶於元末仕於¶國初宏逺之器醇正之學
初任滎陽令再謫鍾<md:KR4e0041_SBCK_000-1b>¶離閒居江寧句曲乆之被薦陞江
西省幕賓¶復使湖南廣右累官山西按察使誌載先生
<pb:KR4e0041_WYG_000-3b>
讀書日記數千言尤工於詩與高啟徐賁張¶羽為詩友
故時有高楊張徐之稱云先生所¶著眉菴集有五七言
古體五七言律詩及歌¶行排律絶句詞曲總若干篇教
授鄭鋼編集¶已板行矣字多訛謬先後失序而缺畧尤
甚¶識者惜焉呉中張公企翺以名進士累官廣¶東僉憲
素重先生之詩每遇公暇輒研究之<md:KR4e0041_SBCK_000-2a>¶補其缺畧次其先
後履厯之序字之訛謬者¶悉攷正之釐為十二巻繡梓
以廣其傳其用¶心亦厚矣哉間以示予俾為之序夫詩
<pb:KR4e0041_WYG_000-4a>
言志¶也三百篇之後變而為漢魏為六朝宋元以¶前惟
唐為盛今先生之詩穠麗纎蔚藹然正¶大和平之音殆
有唐人風味夫豈易得者哉¶僉憲公能俾先生之詩大
顯於天下後世天¶下後世即其詩可以知其志知其志
可以知¶其人然則先生不但有光於吳而且有光於<md:KR4e0041_SBCK_000-2b>¶蜀
也予後生小子因僉憲公之命不敢以繆¶悠辭而僣序
之其景仰之誠得不於是而少¶舒哉¶成化二十年夏六
月既望¶賜進士奉直大夫廣東市舶提舉前翰林侍¶讀
<pb:KR4e0041_WYG_000-4b>
學士¶經筵官兼¶太子講讀古渝江朝宗書
<md:KR4e0041_SBCK_000-3a>¶

<pb:KR4e0041_WYG_001-1a>
欽定四庫全書
　眉菴集巻一¶
　　　　　　　　　　　　　明　楊基　撰
　五言古體¶
　　感懷(十四首/)
璞玉宜深藏白雪乃寡和和寡非所悲衒玉徒取禍奈¶
何刖足者抱璞不知過進非烈士忠退耻愚夫懦傭舂¶
匪利直販鬻欲自涴山中一尺雪且復掩扉卧
<pb:KR4e0041_WYG_001-1b>
　　其二
清霜凋百草亦令脆者堅士不遇患難智慮何由全𤣥¶
徳髀肉生重耳十九年一為三國雄一稱五伯賢茍不¶
辨菽麥何足攬大權至今巴蜀人歎息後主禪¶
　　其三
鄧禹南陽來仗節歸光武孔明卧隆中不即事先主英¶
雄各有見何必問出處孫曹與更始未可同日語向非<md:KR4e0041_SBCK_001-1b>¶昭烈賢三顧猶未許君子當識時守身如處女
<pb:KR4e0041_WYG_001-2a>
　　其四
蝮蛇冬未蟄靡草寒更生陽光泄為電地雷忽有聲上¶
天號令乖致此灾異并不然多殺傷兵氣之所成漢廷¶
免三公毋乃非政刑願言調玉燭仰見三階平¶
　　其五
三人乃成虎衆口能爍金流言雖不多足移君子心人¶
心本無疑理與勢所侵奈何形似間構結已駸駸入耳¶
即契合不待間者深陳平雖云智羽有隙可尋髙祖誠
<pb:KR4e0041_WYG_001-2b>
豁達卒亦誅淮隂營營青蠅詩示古猶示今¶
　　其六
位卑諫勿直直諫君心疑交淺言勿深深言友誼虧諤¶
諤衆所惡况復違逆之豈不利於行吐蘗而含飴朝登¶
千仞崗振我身上衣丈夫貴自潔毋論他人非<md:KR4e0041_SBCK_001-2a>¶　　其七
一女不得織三人歎無衣一夫不暇畊八口皆啼飢飢¶
寒迫于身誰能不為非西伯善養老仁人為己歸霜寒
<pb:KR4e0041_WYG_001-3a>
草木落禽鳥相背飛民心亦何求在于得所依此理勿¶
暫失君子慎其微¶
　　其八
鵲巢知避嵗終為鳩所居巧者勞不足拙者安有餘溪¶
翁夜結網山人朝煮魚隆凖入關中不讀半巻書當時¶
㣲張韓乃與勝廣俱大拙乃至巧巧者復何如¶
　　其九
驊騮日千里亦在御者功向無造父能乃與凡馬同韓
<pb:KR4e0041_WYG_001-3b>
彭覂駕材驅䇿遇沛公増本渥洼児意不與項通豈獨¶
知馬難所貴御馬工駕御苟失宜鮮不敗乃翁蕭蕭帳¶
下騅千駟何足雄<md:KR4e0041_SBCK_001-2b>¶　　其十
鞲鷹歛六翮栖息如鷦鷯秋風颯然至聳目思凌霄英¶
雄在承平白首為漁樵匪無搏擊能不與狐兔遭長星¶
亘東南壮士拭寳刀落落丈夫志悠悠児女曹¶
　　其十一
<pb:KR4e0041_WYG_001-4a>
善鬬須扼吭善戰須搏膺楚不都關中卒為漢所傾洛¶
陽非用武况乃居彭城曹公失荆州致使吳蜀争五馬¶
渡江南神孫終莫平元帥破㐮陽宋社忽已更制勝在¶
得勢勿云險可輕¶
　　其十二
劍可敵一人書足記姓名學之十二年書劍两不成歸¶
來吳楚間豪傑已起兵攬鏡照鬚眉一二白髪生老母¶
在高堂未敢即逺行太息長在夜鷄鳴星斗横
<pb:KR4e0041_WYG_001-4b>
　　其十三
浮雲從何來本是山川氣寸隂不終朝一雨浩無際江<md:KR4e0041_SBCK_001-3a>¶河㑹交流草木奮妍麗但知潤澤功不識真宰意天風¶
吹𤣥隂白日照厚地理亂自有常千載可坐致¶
　　其十四
東隣夜從軍西隣曉上官一為死别愁一為知己歡歡¶
者承新恩拂拭頭上冠愁者囑妻孥結束跨下鞍悲歡¶
何不同一危復一安黄塵障東華平地生波瀾朝榮夕
<pb:KR4e0041_WYG_001-5a>
賜死轉盻異暑寒寄語承恩人莫歎從軍難¶
　　漢傑士(楚范增附/)¶
淮隂天下士本是飢寒人朝為女子憐暮為惡少嗔身¶
無兼人勇屈辱楚水濱一朝拜大將為漢伊吕臣王齊¶
及王楚初假後即真男児猶龍蛇窮達乃屈伸如何百¶
世下獨有黔婁貧<md:KR4e0041_SBCK_001-3b>¶　　其二
蕭何刀筆吏碌碌起沛中初無一矢勞胡乃第一功發
<pb:KR4e0041_WYG_001-5b>
縱及指示帝論亦未公信亡追及之此為萬世雄漢卒¶
頼信力亡楚定四封曹叅彼何人而欲與之同¶
　　其三
子房本韓臣志欲報韓仇亡秦與蹶楚初不為漢謀功¶
成不貪賞而乃願封留冨貴非初心竟從赤松遊寥寥¶
千載下斯人誰與儔¶
　　其四
范増亦人傑不去羽不亡漢非赤帝靈增固不可當紛
<pb:KR4e0041_WYG_001-6a>
紛與楚争可畏惟漢王危哉鴻門㑹㧞劍舞項荘示玦¶
羽不决致令漢道昌成敗非失策天命固有常¶
　　其五
禮樂治化本百年然後興奈何叔孫通綿蕞為可行布¶
衣起山東五載帝業成瘡痍有未起詎可謂治平當時<md:KR4e0041_SBCK_001-4a>¶定朝儀事正擊柱争遂令後賢王禮樂終不明漢道止¶
于斯俗儒良可輕¶
　　其六
<pb:KR4e0041_WYG_001-6b>
陳平素無行終為漢相國隂謀固可鄙竒計凢六出後¶
來諸吕難卒頼陸賈力豈縁冨且貴臨事意反詘智者¶
猶若斯請為愚者説¶
　　秋懷¶(二首/)
曉城露氣白旭日猶蒼莽千林木葉墜逈覺川原廣村¶
虚雞唱獨江静鷗飛兩瞻眺豈不佳遲暮良可愴菱歌¶
發清詞助以蒹葭響斯意竟誰同忘悲却怡賞¶
　　其二
<pb:KR4e0041_WYG_001-7a>
日沒霧靄曛微茫見羣山茅屋四五家時有芻牧還豈¶
惟寵辱忘亦喜思慮閒嗟嗟當世事戚戚念時艱<md:KR4e0041_SBCK_001-4b>¶　　秋夜言懷(四首/)¶
鮮鮮籬邊菊慽慽庭下蕙蕙氣日已銷黄花自妍麗復¶
恐清商激幽芳亦凋瘁褰衣步廣除露白月在地鵲飛¶
林影空蟲語墻隂細昔賢悲絲染徃聖嘆川逝少壮不¶
我留臨風發長喟雅志諒難酬蹉跎老將至¶
　　其二
<pb:KR4e0041_WYG_001-7b>
西齋近寒徑枯葦接深篠秋風颯然至索索鳴不了抛¶
書坐孤榻眼澁燈暈繞窻破斜隙明漏斷餘更悄平生¶
所欣遇此夕紛内擾假寐入㝠思南枝有歸鳥¶
　　其三
夜坐復不樂起行亦無悰徘徊二者間百憂結心胸嵗¶
事忽已遷復共䘮亂逢一身愧無補况乃禄萬鍾月林¶
鵲翻翻風江雁嗈嗈栖止苟有託遲莫還相從<md:KR4e0041_SBCK_001-5a>¶　　其四
<pb:KR4e0041_WYG_001-8a>
高梧䕃崇岡衰草被廣陌風微夕露凉星淡秋河白芳¶
辰兼物謝孤抱縁愁積佳人在何許悵望江浦隔昨㑹¶
月初弦徘徊又生魄¶
　　送謝雪坡防禦出郭團練¶
朝催築城夫暮㸃團結兵兵民皆動揺一日十數驚所¶
頼官長賢撫勞得衆情防禦出郊來父老拜且迎埀髫¶
及戴白羅列車下聴官家百萬師自足與㓂爭汝自守¶
汝鄉汝自保汝生閒暇苟不虞倉卒恐見傾我當徼汝
<pb:KR4e0041_WYG_001-8b>
勞薄爾賦税征父老共感激闐然動歡聲旌旗洎甲矛¶
五色相鮮明豈惟備抄掠大敵固可嬰問君何能然子¶
弟衛父兄平川雨初収馬嘶皷鼟鼟相送不同徃極目<md:KR4e0041_SBCK_001-5b>¶秋鷹横¶
　　送将作僉院丁季周奉使兩廣還朝¶
國家厄中運四海揚風塵蚩蚩弄児兵皆我耕桑民或¶
為官府迫漁獵無冨貧奮然掉臂起一呼聚頑嚚始有¶
可招徠乆之竟沉淪勢結不易解遂同越與秦皇明邈
<pb:KR4e0041_WYG_001-9a>
九重此恨弗得伸雖居蠻夷中豈不念帝宸丁侯京師¶
來逺使廣海濱舟師送蛟鼉陸足披荆榛所至敷恩威¶
一一為具陳上述天子聖下言將相賢(叶/)欵欵漸輸誠¶
仄仄咸來賔直氣既侃侃婉辭復諄諄邊氓及夷戎感¶
激爭自新酋長獻印璽老弱投棘薪幡然悉改圖喜極¶
涕沾巾安知萬里外復得仰化醇旌槎駕回風星斗羅<md:KR4e0041_SBCK_001-6a>¶高旻西風吹征衣相見吳城闉呼酒慰逺别烹鱸煮青¶
蓴念兹歸意切又問銀河津嵯峨蓬萊宫雲霧鬱輪囷
<pb:KR4e0041_WYG_001-9b>
至尊開天顔前席顧問頻賜以錦繡叚翠織雙麒麟追¶
趨鶴禁曉錫宴龍樓春賞功固盛典况復能咨詢丈夫¶
志四方策勲貴及辰嗟我獨匏繫戚戚罹蹇屯壮心殊¶
未巳矯首潜酸辛¶
　　送陳資深歸廣¶
大夫輕别離投老欲入廣奈何干戈際萬里渉沆漭兹¶
城頗阜庶有女供奉養世亂得粗安胡勞問鄉黨君言¶
苦無家一夕魂九徃鄉書昨日至捧讀屢泚顙四䘮寄
<pb:KR4e0041_WYG_001-10a>
淺土未得掩諸壙雖云敝廬在誰復脩祀享感兹歸意<md:KR4e0041_SBCK_001-6b>¶迫無力猶勉強齒髪固已衰尚足嬰擾攘敢忘鄉土情¶
偷安戀兹壌吾聞重感激惜别復加賞天寒霜露繁摵¶
摵枯葉響水宿慎蛟螭山行避魍魎田園雖荒蕪果實¶
羅栗橡鄰居喜均還相邀具醅盎酒薄不得醉且復歌¶
慨慷人生還鄉樂無物堪比仿喜極繼以悲歡戚同反¶
掌畨思蘇臺月照女夜績紡此時父子情兩地同惝恍¶
安得混車馬妻孥共羅幌兹事竟難期涙眼一悽愴我
<pb:KR4e0041_WYG_001-10b>
家嘉陵江踪跡乆飄蕩亦欲問前途逡巡覔西瀼¶
　　贈破奚(楊鉄笛奴也/)¶
人笑跛奚蹩我愛跛奚跛蚿雖百跂速䕫亦一足可履¶
平疑屐齾厯險若箕簸立如鷺聨拳行類鱉&KR0146;&KR0146;形欹<md:KR4e0041_SBCK_001-7a>¶裙長前肩脅鞲短左非斮渉寒脛豈刖獻玉踝附婁濟¶
水厄哂却搆兵禍疢同哀駘佗怒及趙女婐觸屏屡思¶
倚守户每得坐戒奚勿躁歩世路方坎坷¶
　　登靈岩和韻周左丞伯温饒大叅介之
<pb:KR4e0041_WYG_001-11a>
單艫集羣英席窄坐每盍烟横半掩寺木落全見塔斜¶
流出渠分曲徑轉溪合村籹妍醜並野話悲笑雜童操¶
吳音聞僧作梵偈答霜苔滑難躋露棘朽易拉磴紆螘¶
縁樹扉敞蝸啓闔娯賔列五豆禮佛過三匝晴崖暝憂¶
雨秋洞寒疑臘窻攀盗果&KR0400;簷入避鸇鴿掬池萍沾䄂¶
憩石蘚汚衲琴忘荒臺弄屧響囬廊踏值險慮思笻得¶
竒即傾榼感深怒須磔愁極衰鬢颯華年倐川駛雅量<md:KR4e0041_SBCK_001-7b>¶浩海納嘯歌激欷歔雄辯肆交沓禅寂虚無量道祖清
<pb:KR4e0041_WYG_001-11b>
静葢吅囂蝸觸蠻變幻雀化蛤狂遊類飲酎薄宦避嚼¶
蠟終當謝塵鞅掃屋分坐榻¶
　　贈别龔行義¶
楚龔風雲姿璞素玉不玷隻身躡雙屐十載食破研麻¶
衣閲冬春睥睨狐貉賤胸中何所蓄經史子集傳酒酣¶
文思湧強弩機發箭清真謝鉛飾越女巧笑倩紆盤珠¶
九曲精粹金百鍊粲如星森羅勇若軍後殿吾黨多英¶
雄氣索皮肉顫西風忽歸來塵土吹滿面從容問所厯
<pb:KR4e0041_WYG_001-12a>
揺首不復辨但云秋水清呉淞浄如練方同華表鶴遽¶
作幕上燕去住何太輕弗得絆以線君材匪樗櫟名字<md:KR4e0041_SBCK_001-8a>¶已交薦淵泉暫蠖屈霧雨終豹變賢達坎坷多豪傑窮¶
乏先嗟予書中蠧髀消兩目眩朝騎瘦馬出夕飽藜與¶
莧志慚㸃爾狂質匪由也諺猥遭周秦厄不識舜禹禪¶
因君動遐想翅塌足若罥螺巵白甆罌聊為江渚饑囬¶
首芙蓉花紛紛落紅片¶
　　贈張主簿
<pb:KR4e0041_WYG_001-12b>
有田乃有租有身乃有庸不憂徴需煩但願賦役公東¶
家倉&KR0338;寔西鄰機杼空門戸非不齊貧富有不同縣官¶
皆賢豪豈不念困窮但為嫌疑迫上下相蔽蒙坐㸔頒¶
白民展轉溝壑中嗟嗟華亭簿彷彿古人風¶
　　與陳時敏别<md:KR4e0041_SBCK_001-8b>¶近别㑹有期逺别易慘悽一人失意行衆賓顔色低相¶
顧各無語握手立大堤白沙飛輕烟赤草漫路蹊竈户¶
八九家皮肉瘦且黧再拜謁官長鵠立無所齎孤㕔如
<pb:KR4e0041_WYG_001-13a>
荒郵壁落新補泥日沒官吏散角角野雉啼歸來對寒¶
燈児女相孩提雖云去鄉國喜不聞鼔鼙官卑職易稱¶
牛刀用割鷄回首華亭鶴月白露凄凄¶
　　送王國忠之邵武推官¶
新霜落江楓蘋葉爛如染感秋方惻惻送别復冉冉一¶
官萬里外舟楫破天險人皆亂離戚君獨笑而慊虹光¶
拂孤劍酒色暈雙臉平生峥嶸志弗以微物掩經綸二¶
三䇿謇諤謝諛謟天子固未遑屢讀首屢㸃七閩暖無<md:KR4e0041_SBCK_001-9a>¶
<pb:KR4e0041_WYG_001-13b>
雪臘月草木蔪花濃霧迷驛榕暗日在崦斯時到官舎¶
鞫案手自檢雖無老母笑反獲在不忝顧予坐書癖譬¶
若秋後簟低回鶴俛啄嚅囁魚上噞未能東浮越况方¶
西渡陜文慙英俊逼鬢覺衰颯漸交遊暫雲合乖散倐¶
電閃憮然成短歌持贈非琬琰¶
　　雨中効韋體寄季迪止仲道衍仲温¶四首
屢覿歡未終乍違離緒繞㝠㝠鄉國隂獨坐空齋曉鵑¶
啼春樹宻花落流鶯少不有郢中吟何由冩懷抱
<pb:KR4e0041_WYG_001-14a>
　　其二
乆静厭紛俗齋居自𤣥處遥知乆黙暇共此瀟瀟雨屢¶
驚芳節換暫覺清音阻欲扣竹間扉棋聲隔春渚¶
　　其三
叢林翳重岡迢逓僧居獨慿軒一悵望春雨蘼蕪緑泉<md:KR4e0041_SBCK_001-9b>¶香花落磵窻暝松圍屋憶爾諷經餘袈裟坐深竹¶
　　其四
别君俄兼旬芳景已云暮南風吹新緑欲暗庭前樹騶
<pb:KR4e0041_WYG_001-14b>
鳴孤驛曉鴉散春城曙盻此慰離憂新知忽成故¶
　　西齋聞晚鶯¶
南風池館静深樹野鶯啼初鳴喜新聴再囀復含悽念¶
爾來城市山林定鼔鼙¶
　　初夏過寧真道院¶
偶來高樹下獨坐青苔石澗雨落餘霏衣裳淡生碧道¶
因微物悟理尚𤣥言析習静自無營何妨處囂寂¶
　　賦得浄瓶送衍上人
<pb:KR4e0041_WYG_001-15a>
虚瓶湛靈泉行住一鉢友紅簮天女花碧挿大士桞中<md:KR4e0041_SBCK_001-10a>¶圓涵真虚外潔照萬有自盛甘露漿不貯聲聞酒衍師¶
時出定提挈每在手詞鋒當建瓴禅寂宜守口¶
　　賦得山逐放舟遲送王主簿¶
舟行山亦移山盡舟亦住青山無故人行人自來去初¶
辭逶迤谷復接參差樹柁轉暮色分㠶駛秋嵐度俄停¶
風暫弱既逺烟重䕶别意即山情依君屢回顧¶
　　賦舎利塔送僧¶人
<pb:KR4e0041_WYG_001-15b>
八萬四千塔巋然天地中靈光忽上下浩刼未終窮法¶
象諸天䕶真身五藴空堅明元不壞生滅豈無同暫住¶
猶飛錫三匝禮秋風¶
　　空齋天王寺比丘號也托友求詩為説偈曰<md:KR4e0041_SBCK_001-10b>¶上人坐空齋嵳峩兠率宫兠率乃佛土亦在虚無中兠¶
率既無有空齋何所從豈獨空齋無四大亦本空萬有¶
萬法幻如泡影電風隨起即隨滅無聲色與踪以無起¶
滅故即之了不逢真空本非空去住空色同試舉空齋
<pb:KR4e0041_WYG_001-16a>
偈為扣西來翁¶
　　遊北寺竹林¶
僧居古城隂迢逓通萬竹林光落虚牖坐愛衣裳緑齋¶
餘孤磬逺茶罷㣲烟續道人悟重𤣥淡然無衆欲譬彼¶
石根泉亭亭湛寒渌¶
　　乆雨¶
十日雨不止四簷如決堤今朝雨聲絶又聴斑鳩啼開<md:KR4e0041_SBCK_001-11a>¶門對西郊汨沒失路蹊徃來舟車人拍浮類鳬鷖我貧
<pb:KR4e0041_WYG_001-16b>
乏車馬徒步兩屐泥歸來冠裳濕焙燎勞山妻側聞關¶
中旱終年望雲霓燥土及萬里曽不留涔蹄上天本無¶
私造化自不齊侏儒與方朔斯言非滑稽¶
　　雨中期袁宰不至¶
晨興罷巾櫛撫巻對秋渚幽人期不至值此瀟瀟雨豈¶
縁俗情牽致此清興阻呼童掃庭蕪落葉深幾許更採¶
石田芝空齋待君煮¶
　　寓感
<pb:KR4e0041_WYG_001-17a>
人心渺烟海浩浩不可量正兹春風和忽然變秋霜悽¶
悽不見矜惕惕反中傷始終非感激愛惡自靡常豈悦<md:KR4e0041_SBCK_001-11b>¶芙蓉鮮厭此蕙葉蒼請看塵中鏡拂拭耿輝光¶
　　贈馮瘍醫為金徳儒謝¶
氣血在人身譬如江與河擁之不得行崩騰作風波古¶
來飬生術運動及按摩較之䟽瀹功相去苦不多金君¶
坐文墨錙銖細研磨氣鬱神不舒顴瘍忽為痾初疑疹¶
發面頃刻如堆螺金刀試神巧一抉回天和神契二竪
<pb:KR4e0041_WYG_001-17b>
緩巧師五禽佗乃知藝學流無不由專科去毒類去惡¶
芟夷絶根窠滋蔓不可圖未必非蹉跎余非知醫者此¶
理信靡它作詩代璚玖語陋將如何¶
　　東臯為馬仲蔚賦¶
初夏藹衆緑霏霏繞園霧横書散輕䇿愜我林臯趣衣<md:KR4e0041_SBCK_001-12a>¶凉水氣襲屐潤苔痕汙雨菌結芝肪烟莎緑鶴步意銷¶
念慮寧景適真樂遇衆妙入静觀前非覺神悟江花自¶
孤婉芳草忽已暮為鼓朱絃琴南風在庭樹
<pb:KR4e0041_WYG_001-18a>
　　觀魚¶
池隂樹影凉白小紛成隊吹絮圓漚續觸荷清露碎俄¶
沉静却浮忽遇驚還退幸免釣絲憂江鱸且充鱠¶
　　賦得萍贈陳乆中¶
浮蹤散寒星一夕生無數魚跳翠乍開鷗過青還聚微¶
風和影去急雨連根露惆悵别君時楊花滿衣絮¶
　　季迪病目醫令止酒因作此勸之¶
病目須飲酒飲酒調微痾氣血鬱不舒頼此酒力和所<md:KR4e0041_SBCK_001-12b>¶
<pb:KR4e0041_WYG_001-18b>
以雷公方製藥用酒多活血必酒洗散鬱須酒磨製藥¶
既用酒飲酒良匪他酒可引經絡酒能驅病魔病目不¶
飲酒此盖醫者譌李白好痛飲不聞目有痤子夏與丘¶
明不為飲酒過飲酒既無害不飲如俗何清晨呼東家¶
買置數斗醝爛醉瞑目坐滿目春風酡陶然物我忘夢¶
見孔與軻此藥豈不佳而乃止酒那我今勸君飲君意¶
無媕婀庸醫或見責請示眉菴歌¶
　　夢親堂
<pb:KR4e0041_WYG_001-19a>
邯郸枕中夢要是夢所有余甞詠斯言嗟嘆為良乆漁¶
夫及畋師所夢必筌笱颯然精誠接昭格固不偶聶君¶
乃純孝寤寐夢父母思之不暫置猶種菂得藕嗤彼聲<md:KR4e0041_SBCK_001-13a>¶利徒孜孜在升斗¶
　　壽萱堂¶
朝㸔忘憂花暮㸔忘憂草毋憂日已忘母壽日已老児¶
心與母心願得同壽考回首堂下萱秋風幾枯槁¶
　　上巳遊虎丘值雨寓平逺齋
<pb:KR4e0041_WYG_001-19b>
層軒構崇立緑樹帶吳苑鳩鳴春竹静鶴下烟汀逺初¶
登已神暢稍乆竟忘返松高急雨過草弱㣲風偃幽潭¶
閟靈跡氣濕龍蜿蜿俯深戒臨危厯險知步蹇歸途極¶
遐矚蒼茫失西巘¶
　　贈毛生¶
丈夫遇知已勝如得美官栖栖無聊中握手意便懽古<md:KR4e0041_SBCK_001-13b>¶來豪傑人所就非一端狂言與危行初若不可干從容¶
兩陣間一語九廟安狐貉不外飾而足禦大寒嗟嗟隴
<pb:KR4e0041_WYG_001-20a>
西李願識荆州韓¶
　　殘燈¶
輝輝復熒熒露泠無良燄帷昏驚暈起隙破愁風颭幽¶
人對餘光拂拭床頭劔¶
　　附季迪和¶
　凝光結重暈逼曙零孤朶膏空逐漏水熖在同爐火¶
　戀影未能眠更就餘明坐¶
　　晚節亭(壽藏名也/)
<pb:KR4e0041_WYG_001-20b>
人生百年壽六十未為晚胡為鑿𤣥扄築亭在山阪周<md:KR4e0041_SBCK_001-14a>¶圍松櫟高可翫不可挽日暮春雨晴黄鳥啼睍睆東家¶
鶴髪翁方置萬金産貽謀非不佳竟為達者莞王君超¶
物理生死若徃返一笑步松隂青山在吾眼¶
　　梁溪暮歸¶
蕩舟入微茫晚烟羃羣山日落村墟遥惟見芻牧還鴉¶
度風陣低牛鳴月痕彎五噫遺清歌聴之厚人顔¶
　　山中言
<pb:KR4e0041_WYG_001-21a>
入山採薇蕨山路多荆杞褰裳避朝露欲往行復止豈¶
不有饑餓一飯不為耻長歌古松下悲風為之起¶
　　憂樂(二首/)¶
我有九十母白髪雙瞳青夜禮濩落斗朝誦彌陀經以<md:KR4e0041_SBCK_001-14b>¶兹精進力老而愈康寧百年何足云坐享三千齡¶
　　其二
嘗聞古人言五十不為夭嗟予已四旬齒髪固不少有¶
子萬事足此事猶未了一笑付蒼天禍福詎可曉
<pb:KR4e0041_WYG_001-21b>
　　贈真性空¶
上人真如心悟徹物我間廿年住名山已復到彼岸六¶
觀㑹萬有一覺破諸幻袈裟坐緑蘚鳥悦林影散琴清¶
風在竹偈古石當澗贈以青蓮花揺揺落秋瓣¶
　　蘭室為醫士徐孟善賦¶
種徳有餘慶種蘭有餘香爾來三十年徳與蘭俱昌春¶
風葉猗猗秋露花的的人言徐翁蘭愛比蘓仙橘翁今¶
已仙去蘭猶繞階庭瓊芝與玉樹相映蘭青青我雖不<md:KR4e0041_SBCK_001-15a>¶
<pb:KR4e0041_WYG_001-22a>
識翁而獲交二子芳名播清芬正與蘭相似人好蘭亦¶
好愛之乆不衰弹君白雪操詠我幽蘭詩¶
　　聴松軒¶
鳥栖衆喧寂月出萬壑静秋聲松外來厯厯生我聴繁¶
音雜宫徵空響調竽磬風細覺潜消山虚故相應幽人¶
掩書坐瞑目兩耳定聲聴忽兩忘遒然發孤咏¶
　　秀野軒¶
結茒近東臯清矌接平衍新春㣲雨過芳草緑如剪携
<pb:KR4e0041_WYG_001-22b>
書坐深竹自讀自舒捲興來䇿杖藜初不頼輿輦西隣¶
雞豚社落日牛羊圈至貴在無求何勞事冠冕¶
　　僧寺感秋<md:KR4e0041_SBCK_001-15b>¶一榻卧僧室歸夢夕九至燈昏燼垂華香㫁灰成字斜¶
光破窻月急響虚簷吹遥想宦游人應憐此中意¶
　　守愚齋¶
百智動不足一愚賢自守神交武子甯氣合刺史桞聰¶
明與睿智方寸無不有歛之弗著形譬若物在篰慮千
<pb:KR4e0041_WYG_001-23a>
每得一問十且對九衆辨黙乃消羣囂静而受晨齋掩¶
書坐草色連戸牖作詩代盤銘庶或置座右¶
　　除夕冩懷¶
曉凍雲正宻晚晴雪亦消岩松既露頂澗竹咸舒腰感¶
兹年光徂又復見嵗朝漸與少壯辭老景去不遥人生¶
百年間倐如狂風飄况我患難餘髪黄皮肉焦萬事若<md:KR4e0041_SBCK_001-16a>¶死灰那能復然燒差差青楊枝下䕃朱蘭橋明當長翠¶
縷繫我春江橈
<pb:KR4e0041_WYG_001-23b>
　吳宫遺跡八詠¶
　　長洲春¶
縠波流暖雲花光艶緑薲津頭洗紅女蝴蝶上羅裙羅¶
裙秋水上明璫揺白槳飛下雙鴛鴦溘溘湖水響¶
　　横塘晚¶
川氣夕氤氲愁雲凝晚緑蘭舟蕩秋水東向横塘宿横¶
塘花正開紅桃間竹栽誰家織白苧機聲度水來¶
　　梧宫夜
<pb:KR4e0041_WYG_001-24a>
桐堦白露下濕螢光烱烱銅盤燒蠟黄秋衾夢魂冷粉<md:KR4e0041_SBCK_001-16b>¶泪鈆華滴雲鬢秋蟬整何處玉鑾聲芙蓉嘆孤影¶
　　楓陵秋¶
楓樹落清曉野烟結愁隂聲傳燒竹火人語滄波深鳬¶
飛秋水黒蛩吟凉露白江月參差光芙蓉照芳魄¶
　　越來溪¶
逺岫如蛾眉紫菱盖緑漪小娃木蘭槳採菱溪上歸溪¶
風揺白芷撩亂蘋花起疑是越兵來旌旗照秋水
<pb:KR4e0041_WYG_001-24b>
　　滄浪波¶
入苑緑泱泱縠紋融暖光東風吹白浪照見赤龍堂龍¶
堂負貝闕隂火春波熱鮫人賣髯綃夜夜唱明月¶
　　綺川遊<md:KR4e0041_SBCK_001-17a>¶川水東北流川花照青樓龍船載鳯吹日來川上遊沙¶
明屬玉止苕香翡翠留漁郎蒲葉底網得雙吳鈎¶
　　茂苑思¶
輦路秋蓬滿野香團緑濕嬪娥粉黛愁嫣花鈆露泣鶯
<pb:KR4e0041_WYG_001-25a>
聲舊時好玉砌秋歸早東家胡蝶飛烟姿滿芳草¶
　　白門荅髙二聘君(以上元末在吳作/)¶
　戊申秋余謫大梁季迪甞夢余與若平生明日道路¶
　傳余已死季迪有夢余詩己酉春正月余侍親東歸¶
　迪亦應召來京師相對驚喜因出所賦夢余之作余¶
　既感季迪之念而復疑猶夢也歌以答之¶
結交貴知已不在早與遲嗟我識子晚深淺惟子知每<md:KR4e0041_SBCK_001-17b>¶於朋儕間擊節賞我辭前年吳城破子居我西馳交游
<pb:KR4e0041_WYG_001-25b>
非不多獨念與子離相去日已逺數與禍患罹道路傅¶
我死可信子尚疑日暮過我廬為我涕交頥今年我還¶
京適子應召來(叶/)握手發長嘆示我夢我詩我昔患難¶
中精爽無不之而子獨夢我與子若有期方子夢我初¶
正我念子時春風鳥嚶嚶花發滿故枝為買一斗酒痛¶
飲春江湄生死固常理勿為達士嗤¶
　　自題宜秋軒¶
　予去官結小軒自適軒近秦淮松菊竹樹之外無他
<pb:KR4e0041_WYG_001-26a>
　花卉且清曠幽寂與秋相宜因號宜秋賦以詩¶
我軒南山下緑水圍繞之四時非不佳獨與秋最宜秋<md:KR4e0041_SBCK_001-18a>¶風入我軒便覺景物竒紅樹照西崦黄花滿東籬夜深¶
明月來蕩漾軒東池池光與月色上下相逶迤我時坐¶
軒中濁酒聊自持微飲不及醉陶然詠陶詩人言秋可¶
傷我覺秋可怡至潔如屈平至清如伯夷愛彼潔與清¶
竟忘揺落悲斯意獨領㑹但恐秋風知¶
　　贈錢祐之
<pb:KR4e0041_WYG_001-26b>
　祐之過余宜秋軒携武肅王家譜見示感慨古昔賦¶
　此為贈¶
村居無來轍漸與人事屏軒窻頗宜秋爽氣接西嶺錢¶
君曉過我跫然破幽静踉蹡田中來衣屨草露冷臨風¶
岸烏巾上有雙蚱蜢示我族譜文厯厯星斗炳前王勲<md:KR4e0041_SBCK_001-18b>¶業在千載猶一頃諸孫尚醖藉整若弓在㯳嗟我昧淺¶
深所得如捕影潭潭百尺甃汲以尋文綆况兹坐窮僻¶
習懶不自省君來實起余如夢覺酒醒蠨蛸罥虚戸絡
<pb:KR4e0041_WYG_001-27a>
緯啼廢井何當照寒燈共此秋夜永¶
　　淮隂祠¶
朝登歌風臺暮入淮隂祠祠荒屋瓦落古木聲差差當¶
時握漢兵劉項相交持舉足有輕重不負高帝知區區¶
假王封如何遽見疑良平一躡足帝心即轉移全齊七¶
十城實為䧟穽機後來雲夢遊此禍乃致之盧綰且稱¶
王耻與絳灌隨居常獨怏怏握手逢陳豨事起倉卒間¶
不意成誅夷吕后固不仁鄼侯亦忍為先王重報功無<md:KR4e0041_SBCK_001-19a>¶
<pb:KR4e0041_WYG_001-27b>
乃此道虧至今淮水南落日啼烏悲津頭問漂母一飯¶
竟哀誰¶
　　送叅政錢誠夫之淮安¶
潮落大江渾烏啼曙色分公侯千萬騎送别隘人門威¶
儀督府嚴禮秩節度尊兩淮甲胄士十年弓箭痕南陽¶
與豐沛自古重承㤙¶
　　寄内婉素¶
天寒思故衣家貧思良妻所以孟徳耀舉案與眉齊憶
<pb:KR4e0041_WYG_001-28a>
汝事我初髙樓映深閨珠鈿照羅綺簮珮揺玉犀梳掠¶
不待曉籹成聴鳴雞中吳惜䘮亂廿口各東西有母不¶
得將獨汝與提攜我復竄逺方送我當路啼紛紛道上<md:KR4e0041_SBCK_001-19b>¶人無不為慘悽今年我還家赤手無所賫汝亦遇多難¶
典賣罄珥笄朝炊粥一盂暮食鹽與虀堂有九十姑時¶
復脩豚蹄膏沐弗暇澤髪落瘦且黧别來復秋深露下¶
百草凄破碎要補綴甘㫖需醬醯安貧兼飬老此事汝¶素
稽作詩逺相寄新月當窻低
<pb:KR4e0041_WYG_001-28b>
　　客館秋思¶
閒齋閟秋隂弱蕙風屢偃蕭蕭微凉至坐怯疎簾捲哀¶
蝉聴漸急歸雁嗟已晚忽動故園思山川匪遥逺¶
　　夢綵堂為俞士評賦¶
楚客身未歸悠悠念庭闈江濤雖云廣莫阻魂夜飛秋¶
隂天無星猿呌楓樹稀家門倐已到不失舊路㣲<md:KR4e0041_SBCK_001-20a>¶宛然
上高堂獻笑試舞衣焉知空明曙鐘動殘星輝難追夢¶
中歡益發覺後欷安能附羽翼逺去仍相依
<pb:KR4e0041_WYG_001-29a>
　　贈許山人(三首/)¶
七十世所稀過此尤足喜山人腰脚徤一日行百里身¶
安子能養飲食具甘㫖擾擾天壤間如翁能有幾¶
　　其二
讀書不須多達理斯為貴讀書未達理不讀亦何異山¶
人識字少時復見一二乃知學道人心静自可至¶
　　其三
我笑山中人猶未達此理患害每過慮聞利輙先喜利
<pb:KR4e0041_WYG_001-29b>
害何足驚死生亦命耳但使心不欺造物聴所止¶
　　送許山人歸長干别業¶(三首/)
我從長干來君向長干去春鴻與秋燕相逢不相聚當<md:KR4e0041_SBCK_001-20b>¶時三閣上緑鬢花如霧辱井不可尋纍纍種𤓰芋¶
　　其二
君家烏衣巷正對朱雀橋烏衣去已乆斜陽樹蕭蕭紅¶
薑嫩生芽紫芋肥長苖斯時一樽酒時赴東隣招¶
　　其三
<pb:KR4e0041_WYG_001-30a>
朝耕硯一區暮耕筆一尺疏食且不飽而况有囤積山¶
人萬本韭冨與列侯敵治生不在多勤儉自有益¶
　　舟中有感¶
水性日就下大江日東馳不知舟行逺但覺青山移我¶
方念儔侣手反坐拄頥天風吹衣裳明月來相隨乗流¶
非不住逝者乃如斯滔滔適意中忽然令人悲壯嵗難¶
再得修名安可期¶
　　出臺獄復還洪都<md:KR4e0041_SBCK_001-21a>¶
<pb:KR4e0041_WYG_001-30b>
福至本無象禍來非有因方憂觸羅網遽喜辭妖塵念¶
此蓬藋姿忽遘蹇與屯倉黄圜扉中日夕與死隣皇明¶
眷私照寒谷回陽春既免在滌牲復縱充庖鱗重沐飭¶
冠裳濟濟立要津道路與我慶况我骨肉親歸來向妻¶
孥秉燭語及晨猶疑是夢寐歡樂恐未真嗟余抑何艱¶
坎壈多苦辛弱無勝力錐而欲舉萬鈞羸牛服鹽車遥¶
遥西入秦進逢九坂危退迫尺箠嗔敢惜筋力疲所慮¶
車摧輪哀鳴徒嗷嗷仰訢空諄諄聴者無不憐誰復為
<pb:KR4e0041_WYG_001-31a>
觧嚬終當脱羈鞅滄波浩難馴¶
　　曉發石頭口¶
石頭何斕斒左顧踞赤虎自非神力鑿那得此江滸𤣥<md:KR4e0041_SBCK_001-21b>¶精畜隂霧秘迹曠萬古耽視洪都城百雉列飛堵我
船¶候明發值此春夜雨方欣土膏潤可以藝稷黍年豐
米¶糓賤何憂在覊旅掀蓬望烟桞春水緑可醑終許着
漁¶蓑撈蝦冨春渚¶
　　送陳管勾之鄱陽
<pb:KR4e0041_WYG_001-31b>
朝與吳人辭暮送晋人别滔滔楚江水朝暮流不竭我¶
來賛兩省僚友皆俊傑怪君氣如虹欲立萬仞節青蓮¶
出泥滓不涴天性潔相期保貞固百鍊終不折¶
　　賦南昌亭送丁子讓之淮安¶
士不遇知己鬱鬱徒自憐亭長小丈夫不如漂母賢一¶
飯尚足惜萬金那忍捐季亦泗上人勲業四百年南昌<md:KR4e0041_SBCK_001-22a>¶雖云小豈無士八千當時得英雄劉項可比肩奈何自¶
棄之吝彼粥與饘重瞳且沭猴此輩何足愆均行淮隂
<pb:KR4e0041_WYG_001-32a>
道亭草緑芊芊為我奉巵酒三酹東風前¶
　　送滙東宋處士¶
驊騮駕玉輅志不忘春草譬如藜藿人但識桑麻好十¶
年遘憂患退縮苦不早回念春江魚洋洋在芹藻聰明¶
身之累擁腫身所保歸去匡山中雲松可娯老¶
　　送方以亨還吳興¶
　以亨來洪都省兄以常予因與之游者累月既而將¶
　還吳興其兄録所贈詩見示余喜而作三章以餞之
<pb:KR4e0041_WYG_001-32b>
草有不可偃木有不可彫人心非秋蓬安得隨風飄憐<md:KR4e0041_SBCK_001-22b>¶君玉雪姿明月當清霄葳蕤紫荆花輝映非一朝嗈嗈¶
寒江鴈去去誰能招¶
　　其二
逺别腸欲斷近别泪滿纓交游無不然而况弟與兄荒¶
塗霜露繁哀角響故城去傷骨肉思住感鄉里情還家¶
及東作翳翳桑麻成¶
　　其三
<pb:KR4e0041_WYG_001-33a>
賢女失之陋壯士失之貧相逢無所遺慷慨不得伸臨¶
岐歌短章所道皆苦辛淮隂未去楚江摠復仕陳聊沽¶
客中酒用酌還鄉人¶
　　送方員外之廬陵¶
十年在羈旅未甞憂别離如何與君辭愴如失羣麋君¶
才非我儔語黙皆可師温温霜天裘細細當暑絺不勞<md:KR4e0041_SBCK_001-23a>¶綺繡文自然適時宜嗟我百無補不異面有眉既乏視¶
聴功寧免耳目嗤君行值重午高花發榴葵荆人擊鼉
<pb:KR4e0041_WYG_001-33b>
鼔舟楫挾兩旗當時懷沙心後世為水嬉作歌贈君别¶
秋風以為期¶
　　省中樹¶
　掖垣東南有大樹隂可一二畝枝葉蓊茂望之蔚然¶
　豫章自兵興來巨材剪伐殆盡而兹木獨巋然城郭¶
　中其壽可喜也暇日步其下賦此¶
嘉木不常有大材世所稀紛紛拱把中得此翠十圍盤¶
柯結層隂枝葉大且肥下䕃數畝庭芳映百堵扉六月
<pb:KR4e0041_WYG_001-34a>
不知暑蒼烟晝霏霏豈為枕簟適實為烏鳥依豫章冨<md:KR4e0041_SBCK_001-23b>¶材木剪伐事已非此豈不材者獲與斤斧違褰裳步南¶
風空翠沾我衣徘徊望黄鶴嵗乆將來歸¶
　　午窻坐睡甚適覺而有賦(省中/)¶
昨夜風可畏今朝風可憐南風㪚煩暑稱此高齋眠夢¶
中聞松聲響如百丈泉不知何身世笙匏奏鈞天浮游¶
清虚中有類脱殻蟬既信圖南樂更覺荘周賢生死俱¶
兩忘况有俗慮牽何當䕃高樹一卧三千年
<pb:KR4e0041_WYG_001-34b>
　　白髪¶
　員外方君長余一嵗余髪斑白而方君則髭白一二¶
　因相顧笑嘆吾二人之早衰也且聞王政恤二毛則¶
　白髪固所當敬吾人其何悲為述以詩<md:KR4e0041_SBCK_001-24a>¶白髪無貴賤愁人先得之嗟我愁苦多四十髪有絲我¶
愁寔累髪愁豈髪所為白髪勿笑我可喜不可悲紛紛¶
霄壤間㡬人得如斯¶
　　嵗暮書事
<pb:KR4e0041_WYG_001-35a>
薄雲靄微隂江逺日易墜蒼然望平楚正與西山對㝠¶
㝠孤鴻矯接接昏鴉退感兹嵗年暮矧爾時俗背頼有¶
谷中蘭參差可為佩¶
　　雨後過上藍寺柬方員外及泉上人¶
梵宫欝岧嶤碧殿抱緑水入門廊廡壞屋漏濕窻紙幽¶
静得丈室苔竹深且美孤華獨清艶衆緑隂薿薿隔窻¶
新雨足石溜響宫徴青山如筆格重疊在書几老僧知<md:KR4e0041_SBCK_001-24b>¶客至合掌來作禮已無千佛念為發一笑喜嗟余服轅
<pb:KR4e0041_WYG_001-35b>
駒局促垂兩耳逢師類脱鞅空濶向萬里聖覺雖異教¶
迷悟乃一理歸途有餘清作詩示知己¶
　　對江望山¶(二首/)
朝山翳其麓暮山翳其巔變態孰使之白雲與蒼烟我¶
乆不見山見山喜欲顛以我窺青山料應山亦然喜極¶
復自笑我何愚且偏青山本無情于人何所憐因兹勿¶
復道且聴薫風眠¶
　　其二
<pb:KR4e0041_WYG_001-36a>
大山如龍蟠小山如虎伏以兹龍虎氣不雨山自緑虹¶
長飲其左雲長遶其腹山靈既神異過者敢不肅我生¶
敬青山如對父與叔旦起髪未冠垂簾聴松瀑<md:KR4e0041_SBCK_001-25a>¶　　晞髪(在南浦驛/)¶
道人晞髪坐録樹啼幽鳥江濶風雨晴雲多青山少無¶
聞衆幻滅不昧羣迷曉猶有問津人孤㠶望中小¶
　　發南浦¶
開船别西山迤&KR0404;向南浦㠶輕去自速初不用篙櫓蒼
<pb:KR4e0041_WYG_001-36b>
蒼烟中樹橐橐響斤斧一女沙上汲衆漁洲畔語我行¶
嵗云晏况復逺儔侣回首北歸鴻翩翩下寒渚¶
　　過黄牛洲望西山¶
自我來西江未甞㸔西山西山一何秀遥映蒼波間天¶寒
衆木浄日落孤雲閒當時珠簾雨髙捲不可攀至今¶烟
靄中彷彿帝子還<md:KR4e0041_SBCK_001-25b>¶　　夜過市汊驛(豐城北時酒醒月/出有懷幕中諸友)¶
驛樓枕迴洲湍汊聲活活霜蘆花猶泛烟桞葉漸脱月
<pb:KR4e0041_WYG_001-37a>
出鳬鴈鳴孤艕寒江濶酒縁風力退詩苦真景奪何處¶
寄相思浮雲楚天末¶
　　汊口與洪鎮撫夜話¶
我船行何遲君船下來急烏啼月初上鷗静露已濕褰¶
衣步危沙細語成乆立回瀾激空穴風響相嘘吸君才¶
誠國士冨貴可俯拾臨流莫㸔劔恐駭寒江蟄¶
　　霧中望新淦縣¶
隔窻聞雞聲咫尺望新淦寒江白霧起驛樹連城暗瀰
<pb:KR4e0041_WYG_001-37b>
瀰浦溆濶晃晃日色淡亦有渡江人津頭觧孤䌫<md:KR4e0041_SBCK_001-26a>¶　　泊五老峰下
初¶見廬山青再見廬山白山形各異狀轉盻即改色方¶
隂迷積翠忽霽眩金碧蒼烟與雲霧來徃逓䝉羃時時¶
山中禽不自辨巢室我行三徃返真態還未識山水猶¶
若斯世事那可必¶
　　自湖西發舟望瀑布¶
泊舟廬山下北風吹不休山靈知我來故以風相㽞牽
<pb:KR4e0041_WYG_001-38a>
衣渉危沙曠然得平疇桞色緑尚淺芳草青以柔仰觀¶
瀑布泉復作河漢流爐熏既冉冉鹿鳴亦呦呦乃因淹¶
留中終得此日遊向非風濤力那能極㝠捜作詩寓所¶
感萬事無先謀<md:KR4e0041_SBCK_001-26b>¶　　聞廬山雷鳴¶
雷霆有定位發聲胡不然兹山無冬春雷長鳴其巔昆¶
虫不閉蟄蛟龍亦蜿蜒致令山中人厭聼禮不䖍我行¶
值孟春豐隆發深淵衣冠凜危坐對越上帝前天變自
<pb:KR4e0041_WYG_001-38b>
當敬心中非有愆¶
　　望蘄州¶
未見蘄州城已見蘄州山諸山初不髙蒼石礪且頑想¶
當至正時民物庶以殷大江楚西來萬里不閉關兹山¶
獨儲英羣雄出其間遂為禍亂堦滋蔓莫可刪憶我聞¶
亂初我方總兩鬟侍立父祖旁聴説國步艱焉知三十¶
年見此草與菅骨肉亦已零安得髪不斑披榛欲弔古<md:KR4e0041_SBCK_001-27a>¶豺虎愴我顔蒼茫望茆宇日落孤舟還
<pb:KR4e0041_WYG_001-39a>
　　過小孤¶
大孤俯如盤小孤儼而立羣山如從吏左右相拱揖孤¶
根屹撑拄萬竅爭噴噏瀏瀏隂風旋慘慘元氣濕江流¶
亘其下震怒莫敢汲洑為盤渦深馳作奔馬急躋攀或¶
失手一駚不可及我來值秋晚木落衆鳥集勿爨夜船¶
犀鮫人抱珠泣¶
　　贈漢隂老父¶
窮達信有命丈夫乃長貧堂堂七尺軀而憂多苦辛早
<pb:KR4e0041_WYG_001-39b>
隨丁都䕶馳逐車馬塵歸來不得意灌園漢江濱但恐¶
女子知不畏醉尉嗔終當返故里共煮秋風蓴<md:KR4e0041_SBCK_001-27b>¶　　過長沙弔賈太傅¶
才高衆所妬年少衆所輕奈何文帝賢而乃謫賈生炎¶
劉握乾運寛大易暴嬴涵濡三十年孰不為政成生言¶
胡不詳慟哭淚滿纓外防夷狄奸内謹七國爭禮樂與¶
風化無一不可行帝心既未遑廷論乃拂膺長沙卑濕¶
地落日鵩鳥鳴臨湘歌短篇哀痛弔屈平雖承宣室問
<pb:KR4e0041_WYG_001-40a>
前席何足榮我來欲再拜祠宇乆已傾荒苔剥斷碣滿¶
目皆枳荆汨汨祠下水猶聞太息聲¶
　　望岳麓¶
我為長沙客不醉長沙酒為愛&KR0498;麓山繫舟城邊桞峰¶
巒一何秀膏沭春雨後蛾緑淨洗籹方知朱鉛醜所嗟<md:KR4e0041_SBCK_001-28a>¶山中寺頽圮想已乆嶙峋北海碑千載獨不朽信為神¶
靈惜長使山鬼守褰衣欲訪古日落辰在酉荒烟鳥雀¶
喧竹宻虎兕吼老眼念後期未知重來否
<pb:KR4e0041_WYG_001-40b>
　　望南岳¶
我從匡廬來但覺諸山低嵯峨望衡岳雲霄與之齊下¶
有赤蛇蟄上有朱雀棲仰瞻祝融㧞俯揖紫葢迷五嶺¶
皆培塿三江為涔蹄巍然南服尊嵩霍相提攜封秩崇¶
君稱諸神咸朝隮丹書篆寳册萬古封金泥百王重祀¶
典赤繅藉玉圭自非精靈通牲帛勞焚賫余方向逺道¶
無由陟層梯蒼蒼烟霞中喔喔聞天雞緬想昌黎伯恭¶
黙開雲霓靈貺自昭格誠敬良可稽斯人乆云沒感念<md:KR4e0041_SBCK_001-28b>¶
<pb:KR4e0041_WYG_001-41a>
徒含悽¶
　　過魏夫人祠¶
南岳秘靈氣丹霞凌赤氛中有紺髪姝云是魏元君手¶
把紫虚録印佩朱靈文素質如輕霞飄飄上烟雲三華¶
弭絳節微月來繽紛遶之千靈妃從以萬鶴羣大藥濟¶
羸弱紫府奏殊勲何當受真典驂鸞入氤氲¶
　　衡陽逢丁㤗¶
我素有詩疾逢人即談詩師友憐我勤遂以詩相期早
<pb:KR4e0041_WYG_001-41b>
與高徐輩<(乃髙季廸/徐幼文也)逺慕黄初時<(魏年/號)時時發警䇿早¶
為詩人知爾來慙潦倒拙語勞吾伊篇章非不多聊足¶
充覆醯衡陽識丁泰握手誦我辭我疾已成癖君復求<md:KR4e0041_SBCK_001-29a>¶我醫譬彼病渴人却顧相如悲東風吹江花零落湘水¶
湄情多未忍别因之贈將離¶
　　發衡州¶
一日白一髪十日皺一膚人生氷雪容終作鞾紋麄今¶
朝清鏡中已與昨日殊不憂須眉蒼但恐皮肉枯肉枯
<pb:KR4e0041_WYG_001-42a>
亦常理所念非壯圖有親恩最深撫養勞勤劬憐我幼¶
失怙愛我如掌珠斯恩未及報不敢忘須臾書來得㓙¶
問哀頓空號呼衣衾與棺歛弗得親走趨家山在萬里¶
那能返故都樹頭啞啞啼愧殺返哺烏有子初學言行¶
步要母扶已解索梨栗未知識之無重在託宗祀豈暇¶
問賢愚弟妹皆漂零逺在天一隅仲氏久無信夢中時<md:KR4e0041_SBCK_001-29b>¶友于艱難斥鹵濱何以保微軀計工當已還毋乃東歸
吳¶¶童僕各分飛僅有赤脚奴竛竮苦肺疾終夜聲嗚嗚
<pb:KR4e0041_WYG_001-42b>
憐渠亦解事剪伐供樵蘓異鄉骨肉逺頼此相支吾嗟¶
我客梁楚隻身亦﨑嶇白晝畏豺虎夜防狸與狐所頼¶
筋力強竄伏幸無虞今年覺衰倦自怯行逺途東風洞¶
庭波落日青草湖魚龍來欺人烟濤慘糢糊兹晨過衡¶
陽霽景差可娯桃花白練帯春水緑菰蒲感此顔色妍¶
暫使憂心甦萬事信有命拊膺長嘆吁¶
　　湘女¶
湘水緑瀰瀰湘山碧峩峩空明影上下但覺禽鳥多我
<pb:KR4e0041_WYG_001-43a>
方駐輕橈聴彼湘女歌湘女淡掃眉素頰垂兩螺幽蘭<md:KR4e0041_SBCK_001-30a>¶結短佩徐行拂青莎春風吹衣裙芳香動微波淑質自¶
妍麗不待綺與羅真修慎所適窈窕山之阿盈盈青樓¶
婦日暮將如何¶
　　湘江道中思常宗¶
暮江散微雨風定波自碧一鷺立不飛雙鴻逓相直餘¶
烟菱女唱新月漁郎笛此處忽懷人相思杳何極¶
　　湘竹有題
<pb:KR4e0041_WYG_001-43b>
朝行湘竹下暮宿湘竹中雲情與雨態萬變俄不同宻¶
宻深翳日疎疎細含風新梢露裊裊老節烟濛濛紛如¶
千靈妃從以萬青童旛幢列縹緲環珮揺丁東來從蔚¶
藍天歩入東華宫悵望不可即翩然若驚鴻夭矯喜
而<md:KR4e0041_SBCK_001-30b>¶笑低徊俯乃恭質堅本外直性潔縁中空籊爾中弦
矢¶揉之可彤弓氷雪誓不易肯與時汚隆今朝揭春晴更¶
覺翠色濃戢戢琅玕叢忽見桃花紅直疑路不逺便與¶
桃源通我欲捐輕舟褰衣入崆峒春禽迎我啼音響偕
<pb:KR4e0041_WYG_001-44a>
絲桐終當聴山雨自號蒼筤翁¶
　　瀝澗灘¶
一灘復一灘十步九盤錯厓崩亂石礙轉使水勢惡谽¶
谺鱷張牙屼崛蛟鬬角百躬牽莫前一駚即退却余舟¶
何猛鋭獨與萬險搏篙迎旋渦支纜入欹樹縛齊心忘¶
親讐叶力濟勇弱方危信宜懼過此亦足樂寸嵲能摧¶車
何必盡劔閣向使一不諧羣命未敢托超然望西巘<md:KR4e0041_SBCK_001-31a>¶衆
緑生逺壑丹砂明赤箭中有不死藥服食信可慿願¶借
<pb:KR4e0041_WYG_001-44b>
麻姑鶴¶
　　曉發祁陽别劉啓賢¶
羣山抱洪流盡日行曲折坡回出平曠始覺人意悦晨¶
櫛辭隂嵐夕飲得皓月微茫縣郭小樹屋逓顯滅深桞¶
積逺烟孤華燦餘雪入籬聞書聲徑就野老謁跫然喜¶
客至細語共茗啜諸生誠朴野未解習禮節几壁如塗¶
鴉指鼻墨盡湼皆是農家子釋耒甘受業勿謂此輩愚¶
畎畆有俊傑出門復登舟暮雨正凄切前途問尚逺高
<pb:KR4e0041_WYG_001-45a>
榕亂啼鴂臨流發新咏聊以散鬱結㑹合自有時何勞¶
念離别<md:KR4e0041_SBCK_001-31b>¶　　過道士洑¶
　楚之沅湘細宴山形如道士俯伏之狀因以名山其¶
　東南麓有吕安撫墓在焉¶
兹山如青蜺俯飲江水曲邦人失偉觀目以道士洑中¶
有百嵗墳石室䕃□木當時錮三泉鳬鴈秘金玉畋師¶
辟虎豹武士禁采牧未為兹山榮竟為兹山辱至今湘
<pb:KR4e0041_WYG_001-45b>
漢流到此屢回伏春風吹急雨石斷積蘚緑亦有斧斤¶
聲丁丁響幽谷¶
　　過仙冡巖¶
蒼崖何巖巖衆石鑿紺黝仙人已羽化蛻骨尤未朽當¶
空玉棺破厯厯見跟肘劍作朱蛇盤函使白虎守及聞<md:KR4e0041_SBCK_001-32a>¶上古氏殯殮初未有委棄無貴賤顙泚蠅蚋口陶瓦易¶
衣薪宅兆貴深垕方春尚埋瘞掩此骼胔醜斯人獨不¶
幸暴露嵗月乆何當絶攀縁掇拾歸培塿雖臨不測險
<pb:KR4e0041_WYG_001-46a>
結搆亦已就(叶/)兹言信非迂臨風重回首¶
　　零陵感春¶
舟行苦滛雨雨晴身亦輕暢如辭喧卑振衣登高明羣¶
芳沐春容瑩然眉目清萬緑隂薿薿孤禽語嚶嚶憶昨¶
初戒途飛雪沾我纓桃李寂未華一二春草生漂泊復¶
㡬時花落已縱横花落非足惜念此嵗序更慷慨向秀¶
笛從容桓伊箏曠逹自不凢悲憤何當平嗟嗟高世士¶
亹亹勤修名<md:KR4e0041_SBCK_001-32b>¶
<pb:KR4e0041_WYG_001-46b>
　　瀟湘八景¶
靄靄復霏霏横霄曳夕暉巴人與湘女相逐買鹽歸回¶
望墟烟處蒼茫隔翠微　(右山市晴嵐/)¶
　　其二
今朝罷漁早掛網堤邊樹雲斷一峯青斜陽在坳處痴¶
兒晚睡醒却訝東方曙　(右漁村夕照/)¶
　　其三
孤塔望中青鐘聲隔洞庭蒼山不可及烟濶浪㝠㝠憶
<pb:KR4e0041_WYG_001-47a>
似寒山寺楓橋半夜聴　(右烟寺晚鐘/)¶
　　其四
風攬湍花晚江寒波欲凝凍僵業漁者歸載一船氷一¶
白迷沙渚柴扉認有燈　(右江天暮雪/)¶
　　其五
輕㠶挂春風倒映湘江緑天低浦溆逺歸向誰家宿遥¶
指落花西黄陵廟前屋　(右逺浦歸㠶/)<md:KR4e0041_SBCK_001-33a>¶　　其六
<pb:KR4e0041_WYG_001-47b>
江横秋草白日落寒沙淺鴻鴈萬里來翩翩下平逺欲¶
墮更低飛斜行兩三轉　(右平沙落鴈/)¶
　　其七
風急雨浪浪孤舟夜正長江湖隨處惡何况是瀟湘今¶
夜殘燈裏無人不斷腸　(右瀟湘夜雨/)¶
　　其八
湘水秋更清湘月秋更白光輝一相蕩水月不辨色何¶
處洞簫聲巴陵夜歸客　(右洞庭秋月/)
<pb:KR4e0041_WYG_001-48a>
　　登三夏故城¶(二首/)
寒樹無柔柯秋草有勁葉原空鶻孤騫山晚雲萬疊登¶
高得平曠人馬皆意愜思挽角胎弓相從雁門獵¶
　　其二
關前葉猶青關後草已白氣候本不殊山勢有阻隔風¶
高鼔角動日落川塞黒邊鴻一聲來壯士亦變色<md:KR4e0041_SBCK_001-33b>¶　　過長平有感¶
驛路石犖确驅車邁荒村川逺蒼烟凉黄沙浩無痕問
<pb:KR4e0041_WYG_001-48b>
是古戰塲長平名尚存有生四十萬共此入厚坤發軔¶
暴虐秦六國漸併吞至今遺殺氣草木葉盡髠餘哀寄¶
山嶽上有愁雲屯控馬為追弔白日慘欲昏西風呌邊¶
鴈凄然傷旅魂¶
　　至太原(縣去城南五十里王維太原祁人也/)¶
唐俗本儉嗇古風猶在兹山長水流邁泉脉注東菑氓¶
事耕牧外鄙樸無他為何當起右轄共詠雉麥詩¶
　<md:KR4e0041_SBCK_002-1a>¶眉菴集巻一


<pb:KR4e0041_WYG_002-1a>
欽定四庫全書
　眉菴集巻二¶
　　　　　　　　　　　　　明　楊基　撰
　七言古體
　　遊穹窿山¶
昨日出遊今日還登臨未盡湖東山紫藤花落高樹下¶
翠羽鳥啼深竹間泉停峻石淨可掬磴倚絶壁危難攀¶
攀蘿試上最高頂天風兩腋超塵寰廻視羣峰摠在下
<pb:KR4e0041_WYG_002-1b>
擬接浮丘同解顔<(一本無末四句有人生跬步即天/險¶不獨瞿塘與劍關二句為結)
　　姑蘇臺¶
姑蘓臺下清江晚斜日江心照闌檻臺上西施醉捧心¶
江邊東越愁甞膽鴟夷裹屍去不還麋鹿散迹游其間¶
功成却羡陶朱子一葉扁舟弄雲水<md:KR4e0041_SBCK_002-1b>¶　　雪坡約余同入杭既而弗果臨别索詩賦此¶
十年不醉西湖酒夢寐春風萬株桞滿意從容覔舊遊¶
短衣疋馬隨君後孤山梅花斷橋月此興既發中忽否
<pb:KR4e0041_WYG_002-2a>
停驂索我題詩送握手躊躇為之久江堤霜白萬馬滑¶
城角鑿落掛北斗前鋒已逺後已動弓箭束腰槊在手¶
借問軍中誰最賢紫髯太守勲名舊范公兵甲陳平計¶
方寸耿耿無不有當時結束事楚國日間十策晦其九¶
萬里曽瞻上國光一麾復出三城守至今錢塘與湖秀¶
父老傳誦弗離口去年逡巡㸃朝斑予得沗為幙下友¶
今兹祀釐尚祀事黼黻籩豆薦芹韭禮樂三千固未遑¶
趙王鼔瑟秦王缶君侯入城如父母兒女掃街霜滿帚<md:KR4e0041_SBCK_002-2a>¶
<pb:KR4e0041_WYG_002-2b>
莫向江邊聴蹋歌一夜相思成白首¶
　　著色西湖景和張光弼韻(時杭正被苖完虐甚/)¶
昔日西湖最佳麗稚緑新紅無著地日光爛漫注黄金¶
恰似而今畫圖裡繞湖髻鬟翠萬堆行雲行雨相徃來¶
魚吹碧浪送歌舫手當玉槃行酒杯但知身在歡娛内¶
肯計年光逐流水若尋昨夢問風流不及丹青一張紙¶
　　約范園看杏花¶
西園杏花如雪明年年看花春滿城烏紗小㡌挿花舞
<pb:KR4e0041_WYG_002-3a>
碧羅窄䄂穿山行花今仍發當年道淨洗臙脂眉淡掃¶
僻處休嗟車馬稀内家園裡猶芳草東風回首㡬人存¶
粉悴香憔不忍論錦瑟金錢誰赴約鳯笙龍管謾招魂<md:KR4e0041_SBCK_002-2b>¶月斜徐步花枝下欲折生紅淚盈把莫怪無人看此花¶
當年已嘆遊人寡風雨隂晴每願違便湏携酒趂春暉¶
明朝青子花零落鶯老梅酸蛺蝶飛¶
　　草堂芙蓉孟冬始開遲莫可傷作詩慰之¶
東隣芙蓉花已歇西隣拒霜亦開徹草堂一樹初着花
<pb:KR4e0041_WYG_002-3b>
錦蕋瀟瀟間疎葉也知地僻竟開晚不見重陽好時節¶
池寒夜静看不休月白霜清照愈潔愧無樽酒澆遲暮¶
且為花從盛時説憶昔開元太液池緑水朱闌颭紅雪¶
鸞輿毎煩天子顧玉缾甞詔才人折零落江湖事總非¶
露草烟蕪共悽切衰颯如君也不多相㸔勿用長嗚咽¶
　　尚梅軒<md:KR4e0041_SBCK_002-3a>¶江堤雪消春水漲吳人看花車百兩梨花輕盈杏花俗¶
只有梅花清可尚剛風一吹色殊絶霽月暫照光欲蕩
<pb:KR4e0041_WYG_002-4a>
一枝斜横修竹外數朶逈臨流水上孤高百卉不敢先¶
豈獨區區丈人行山人尚梅如尚賓兩屐莓苔曉相訪¶
清樽慰花對花飲香雪紛紛落盆盎莫待東家玉笛吹¶
花間容我青藜杖¶
　　王叔明長史畫¶
白雲英英山簇簇緑蘿隂埀樹如屋鳴琴彈罷坐碧蘚¶
手揺羽扇坦其腹南風徐來生晚凉衣裳颯然荷染香¶
世間萬事若流水呼吸湖光醉一觴
<pb:KR4e0041_WYG_002-4b>
　　棘竹三禽圖<md:KR4e0041_SBCK_002-3b>¶棘刺揺揺風蔌蔌一禽驚啼兩禽宿空山日晚腹猶飢¶
何處藩籬有遺粟杏花春雨小樓西撫巻彷徨不忍題¶
愿作尋常雙燕子年年飛入未央棲¶
　　食燒笋留題陳惟寅竹間¶
春雷一聲萬簮玉參差亂迸莓苔緑斬來掃葉當逕燒¶
何異燃箕煮秋菽登盤查牙玉版肥焦尾碎剥蒼龍皮¶
山人大嚼無以報寫作林間燒笋詩
<pb:KR4e0041_WYG_002-5a>
　　詠七姊妹花¶
紅羅鬬結同心小七蕋參差㺯春曉盡是東風兒女魂¶
蛾眉一様青螺掃三姊娉婷四妹嬌緑窻虚度可憐宵¶
八姨秦國休相妬腸斷江東大小喬<md:KR4e0041_SBCK_002-4a>¶　　贈鑷工王生¶
湘娥剪筠編櫛齒鸞刀寒凝鸊鵜髓鉊華拂刅秋霜飛¶
兩㸃春山愁不起青銅自照顔色好粉垢脂痕驚一掃¶
三十六宫妬少年背指梨花笑春老細骨輕軀珠翠蛾
<pb:KR4e0041_WYG_002-5b>
玉膚紅映鴛鴦羅明朝面皺白髪多王郎王郎奈若何¶
　　畫為包師聖題¶
疎簾半捲絲絲雨菱葉荷花暗江渚水近松深徹夜凉¶
不用開襟揺白羽隔岸人家住緑隂偶來聼我坐彈琴¶
聊將白雪猗蘭意銷盡紅塵汗馬心¶
　　沈仲真自徳清折苔梅一枝見惠¶
江南地暖雪不落臘月梅花滿岩壑今年正月氷雪多<md:KR4e0041_SBCK_002-4b>¶梅蕊青青尚含蕚夢斷寒窻風雨中遥想西湖總蕭索
<pb:KR4e0041_WYG_002-6a>
野人逺自山中來寄我横斜春一握碧苔遶枝花半露¶
翡翠明珠相間錯玉骨寒封紫繡衣氷梢翠剪青螺殻¶
初疑老樹鱗甲動更覺霜禽羽毛薄生香入手未敢嗅¶
一日春風到樓閣與君别來鬚髪蒼心跡未逺怍匪昨¶
忽向江南見似人顔色皎皎殊不惡笑呼春酒白玉壺¶
且復清吟對花酌苕溪雪消生杜若畵舫青帘恣行樂¶
明日相思賦逺遊東家許借孤山鶴¶
　　趙元畫懸厓圖
<pb:KR4e0041_WYG_002-6b>
懸崖無根谷無底樓閣參差半空起不信神工斧鑿成¶
人間至險無如此我對畫圖猶拊膺何况﨑嶇險處登<md:KR4e0041_SBCK_002-5a>¶槿樹籬邊堤似掌藕花池上月如燈¶
　　夜聞異香¶
玉河低斜衆星皎白露横飛濕幽艸異香何處忽飄揚¶
郁郁霏霏遍穹昊驀焉隨風驚旖旎稍乆欲尋還縹緲¶
褰衣四顧但澄碧正似萬株丹桂繞恍疑真仙鳯輦過¶
芬馥爐熏散雲表復疑寒兎搗𤣥霜王臼丁東杵龍腦
<pb:KR4e0041_WYG_002-7a>
道人六鑿乆空寂臭味色聲俱一掃黙然鼻觀相感通¶
此豈天花故紛惱絪緼自散還自滅聞佀不聞神不擾¶
世間萬有等虚幻臭腐神竒心所造須臾斗轉金氣肅¶
刺刺微寒欺破襖自展羅衾向壁眠一任秋風㺯池篠¶
　　贈道士吕紫岩<md:KR4e0041_SBCK_002-5b>¶岩松青青岩石紫紫岩仙人躡朱履一簮星斗月光寒¶
手把芙蓉扣元始岩下琪花樹樹春岩前流水泛青蘋¶
前身自是純陽子何用重尋回道人
<pb:KR4e0041_WYG_002-7b>
　　巧石雙松圖¶
松蟠怪誕龍形矯石嵌玲瓏雪膚巧何事淋漓水墨圖¶
高堂六月秋風早秋風吹雪山脚動瀑布飛來濕瑶草¶
翠幹危撑日月低霜根倒挿雷霆繞山中黄葉已葢地¶
獨有烟蘿青裊裊夕露猶含碧海秋春霞已破丹山曉¶
平生愛松并愛石何異江鳬得蒲藻醉裡徂徠若可登¶
人間草木慙枯槁豫章將軍顔色好十年走馬淮隂道¶
索我題詩寫壯懷詩成已覺松杉老<md:KR4e0041_SBCK_002-6a>¶
<pb:KR4e0041_WYG_002-8a>
　　清溪漁隠¶
清溪秋水清如練厯厯魚蝦皆可見緑蓑酒醒鴈初飛¶
風急蘆花吹滿面溪南一帶是青山逢着埀楊便可灣¶
謾道白鷗閒似我漁舟更比白鷗閒¶
　　聞蟬¶
眉菴四十未聞道偶于世事無所好尋常惟看東家竹¶
屈指十年今不到微軀之外無長物寒暑一裘兼一㡌¶
妻孥屢嘆升斗絶不獨無烟亦無竈身輕自笑可駕鶴
<pb:KR4e0041_WYG_002-8b>
眼明豈止堪窺豹人情世故㸔爛熟皎不如汚恭勝傲¶
有瑕可指未為辱無善足稱方入妙此意於今覺更深¶
靜倚南風聴蟬噪
　　畫馬¶
古人畫馬如畫竹貴在蕭蕭去凢俗骨欲權竒尾欲輕¶
不用豐騌與多肉當時精妙稱曹覇人與驊騮意俱化¶
信筆為之自有神忘却龍媒是圖畫此馬滿身花作團¶
大宛三日到長安若教引見南薰殿應賜殷紅瑪瑙盤
<pb:KR4e0041_WYG_002-9a>
　　贈故人全王孫¶
兄為柱國弟開府門吏紛紛皆繡斧敕賜龍河百畝宫¶
畫㦸彤弓映朱户金鳯盤胸白錦&KR0237;面如紅玉紫虬鬚¶
六宫曉逐諸王入八府春隨宰相趣東風忽念江南好¶
寳騎㸔花踏春草茂苑鶯聲醉裏聴建章桞色愁中老¶
回首瀛洲草木新蒼顔白髪照烏巾都將秋水蛇紋劔<md:KR4e0041_SBCK_002-7a>¶贈與長安游俠人¶
　　歎道傍野花
<pb:KR4e0041_WYG_002-9b>
烟蕪凄凄秋色老夕陽穿樹照梨棗野花一簇道傍開¶
細蕊繁英出深草我來采薪露已晞落莖滿地黄葉飛¶
偶從荆杞得麗質肌膚玉潔生光輝花得人逢花亦喜¶
靈妃粲然露玉齒小朶誰簮寳髻雲幽香不到銀瓶水¶
臨風折花重歎息細數花名思未得人生歡樂在相知¶
莫恨從前未相識¶
　　夜宿靜嘯軒¶
寒風瀟瀟枯葉響緑窻梅影隨燈上龍腦香熏雲母錢
<pb:KR4e0041_WYG_002-10a>
鳯團暖送仙人掌東家夜半雞唱獨西林月黒烏啼兩<md:KR4e0041_SBCK_002-7b>¶明朝相憶鳯凰臺臺邊春草青青長¶
　　巢雲為周孟基賦¶
白雲無心本無住聊結雲巢與雲寓十年種得雲滿山¶
雲復留人人不去以雲作巢人未知雲為窻户雲梁楣¶
巢中除雲一無有几席枕簟皆雲為人言我巢雲一朶¶
我非巢雲雲巢我是耶非耶何足云雲我我雲無不可¶
雲臺諸將千鍾禄萬里青雲電經目人生冨貴等浮雲
<pb:KR4e0041_WYG_002-10b>
何似巢雲數椽屋¶
　　金陵對雪用蘓長公聚星堂禁體韻¶
黄雲凍凝不成葉十載江南無此雪朱簾十二曉開齊¶
正值千山鳥飛絶墻腰簷角危欲墮竹頂松梢重將折<md:KR4e0041_SBCK_002-8a>¶偏來舞殿鬬輕盈忽上金釵易消滅誰家沉火吹笙坐¶
着處銀瓶呵手掣脂凝香靨罷晨籹臉暈微渦散春纈¶
帶雨欲拈仍作片因風誤觸俄成屑漁蓑向晚畫難工¶
歌樓未曉光盈瞥怪事休驚越犬吠豐年毎信呉儂説
<pb:KR4e0041_WYG_002-11a>
欲和東坡白戰詩氷滿霜毫硯如鐡¶
　　聼老京妓冝時秀歌慢曲¶
春雲隂隂圍綉幄梨花風𦂳羅衣薄白頭官妓近前歌¶
一曲纔終涙先落收淚從容説姓名十三歌學郭芳卿¶
先皇最愛芳卿唱五鳯樓前樂太平鼎湖龍去紅籹委¶
此曲宜歌到人耳潜向東風作慢腔梨園不信芳卿死¶
從此京華獨擅塲時人爭識杜韋娘芙蓉秋水黄金殿<md:KR4e0041_SBCK_002-8b>¶芍藥春屏白玉堂風塵回首江南老衰髩如絲顔色矯
<pb:KR4e0041_WYG_002-11b>
深嘆無人聴此詞縱能來聼知音少説罷重歌爾莫辭¶
我非徒聼更能知樽前多少新翻調一度相思一皺眉¶
　　送劉子逺歸廬陵¶
宫槐隂隂鶯嚦嚦細雨楊花飛不得朝回把酒問東風¶
不獨送春兼送客留春且為行人飲世間萬事邯郸枕¶
但得還家莫厭貧十載異鄉空衣錦¶
　　喜客來¶
壯年不愁長作客亦不暇愁鬚雪白但愁金盡酒樽空
<pb:KR4e0041_WYG_002-12a>
辜負長安好春色閉門三日生緑苔失意忽聞佳客來¶
急拈春衣典春酒正值滿樹梨花開花如氷雪人如玉<md:KR4e0041_SBCK_002-9a>¶妙舞清歌歡不足黄昏客醉酒未醒細雨鶯啼梅子緑¶
　　送張教諭¶
鑑湖五月凉風起荷葉荷花香旎旎先生到縣花正開¶
濯足船頭弄秋水聖朝復興文武科諸生習射更絃¶歌
他年大比登髦俊應報新昌縣裡多¶
　　雨中看花
<pb:KR4e0041_WYG_002-12b>
青青楊桞深深竹雨裡絳桃開一簇羞將瘦蹇逐金鞍¶
着屐㸔花仍不俗花枝淨洗胭脂面老眼驚如夢中見¶
已&KR0184;春色過三分何止東風吹一片只恐天晴是暮春¶
半隨流水半成塵淡烟芳草長干路作意能來有㡬人¶
　　春日白門送范謙<md:KR4e0041_SBCK_002-9b>¶還四明
白門花開春酒香參差桞條如酒黄栁邊沽酒勸君飲¶
别意逈與江流長江花近接瀛洲草宫樹鶯啼燕歸早¶
白馬銀鞍游俠兒雞鳴爭入金陵道金陵自昔稱佳麗¶虎
<pb:KR4e0041_WYG_002-13a>
踞龍蟠天子氣緑㡌將軍衛霍功黒頭卿相金張貴¶紫
陌遥遥十丈塵鳯笙牙板奏青春相逢金水河邊客¶半
是公車待詔人君今掉頭歸故國欲傍雲松㸔山色¶親
老冝承菽水歡時清不用芻蕘䇿到家春深花未稀¶竹
筍嫩白江魚肥登堂奉親兾親喜蜂蝶故遶斑斕衣¶多
才如君世稀有珠韜玉韞那能乆明日徴書到四明¶期
君更酌金陵酒¶
　　送李琴川謫臨海<md:KR4e0041_SBCK_002-10a>¶
<pb:KR4e0041_WYG_002-13b>
南風雨來塵作泥稻花豆莢生初齊一人失意解官去¶
席上衆賓顔色低輶車欲發未忍别感慨握手立大堤¶
緑荷為盃樹為葢碧酒蕩漾青琉璃兹行觸熱向甌越¶
咫尺浙水分東西或登龍門探禹穴或上鴈宕聞天雞¶
天台桃花千萬樹中有睍睆黄鶯啼雖云竄謫異憂喜¶
眺望自可窮天梯韓潮桞播夜郎白吉士徃徃遭傾擠¶
蕉中之鹿塞翁馬此事何足含悲凄但嗟靈物困汚瀆¶
無一出手相提携不然寵辱實命致毋乃天不哀羣黎
<pb:KR4e0041_WYG_002-14a>
渡江秋風未十日織女須嫁牽牛妻自甘沉匿守太拙¶
寧復乞巧陳爪梨嗟余遘患屢遷逐親見郿塢爭燃臍¶
金多位重胡足恃頃刻變化如雲霓君年五十髮漆黒<md:KR4e0041_SBCK_002-10b>¶壯氣欝欝衝端倪驊騮厯塊偶蹔蹶終展&KR0108;迅追風蹄¶
經過虎阜坐石壁為我拂拭苔中題¶
　　冝秋軒桂¶
　軒東古桂一株花已爛漫人無知者偶夜聞香自東¶來
　旦起訪之得于荒庭廢苑中余既嘆其不為人所¶賞
<pb:KR4e0041_WYG_002-14b>
　識而復嘉其不以無人而不香也繞樹嗟悼慰之¶以詩¶
冝秋軒東一株桂香葉婆娑擁寒翠秋堂夜靜風滿簾¶
時覺幽芳來拂鼻清晨曵履訪幽獨一徑青苔雙戸閉¶
離離嫩蕋&KR0482;虫絲蓛䔩輕花落深砌&KR0008;金泫露濃更宻¶
苞粟凝珠疎復細半粒能含萬斛香一枝解奪千姝麗<md:KR4e0041_SBCK_002-11a>¶當年此地競攀折月戸雲窻敞秋霽金樽灔泛緑色酒¶
翠袖凉簮寳粧髻西風㡬度人跡絶獨有幽花能㸃綴¶
村荒地僻霜露繁摧折紅蘭凋紫蕙瞥然一見衆憂失
<pb:KR4e0041_WYG_002-15a>
不意孤懷得佳麗遶之百匝未忍去筆以長歌悲莫繼¶
更深月出擬再來明日紛紛嗟滿篲¶
　　冝秋軒梅¶
萬松嶺上梅千樹踏雪年年㸔花去湖邊十里翠裙腰¶
盡是㸔花醉眠處花今憔悴不如前人亦飄零二十年¶
夢魂不到西湖上春色自繞南枝邊今年㸔花來杜曲¶
一樹寒香照茒屋别是人間氷雪魂肌膚綽約清如玉¶
雪更玲瓏玉更温春風入頰淡無痕數聲殘角黄昏後<md:KR4e0041_SBCK_002-11b>¶
<pb:KR4e0041_WYG_002-15b>
獨自相㸔半掩門¶
　　贈别徐季子¶
徐君昔為吳學官玉壘劍具魚皮鞍千金毎贈壮士别¶
一語耻作儒生酸庭前手種萬修竹窻戸颯沓烟霏寒¶
南風醉眠雪覆簟西月對奕星羅盤維時海内冨文學¶
爭飾黼藻窮研鑚諸生面試鸚鵡賦座客頭帶鵕鸃冠¶
我方年壯髪漆黒朋視班馬慚蘓韓飛鳴欲厠九苞鳯¶
絢爛未讓五色鸞君來勸我意無鋭少抑汝氣粲可觀
<pb:KR4e0041_WYG_002-16a>
驊騮受駕就矩步健鶻歛束摶風翰吳門一别二十載¶
鬼物變怪驚百端相逢白下恍夢寐方巾闊帶麻衣寛¶
道傍再拜問所厯細語欵接平生歡君言誓欲拜我母<md:KR4e0041_SBCK_002-12a>¶為恐此别重來難母今九十兩足痺風雨半榻茒茨安¶
今朝山中得束筍嫩者香軟供晨飱百年自足三釡飬¶
晚景忽此船行灘君才所施無不可經史滿腹皆琅玕¶
酒酣文史孰比擬強弩激矢江奔湍明朝到京學小隠¶
惟有遶屋山㠝岏櫻桃爛熟梅子大荷葉出水青團團
<pb:KR4e0041_WYG_002-16b>
行當散髪坐白石何用秉筆趨金鑾¶
　　送吳居易¶
黄梅雨晴葉重緑南風棟花開䔩䔩故人謁我此山隈¶
帶束烏犀㡌輕縠入門相顧如夢寐名姓雖忘面仍熟¶
乆之稍稍憶舊游尚恐非真問童僕遂昌先生(鄭元祜/也吳中)<
(老/¶儒)<客滿座君時雄辨衆賔服先生博學且敬君况我才<md:KR4e0041_SBCK_002-12b>¶疎敢相逐蘓臺一别已十載世事飄如電經目羡君遊¶
俠印屢懸嗟我巢傾卵俱覆去年謫官向河洛手脚酸
<pb:KR4e0041_WYG_002-17a>
皸雙鬢秃歸來親友半死生不意逢君此江曲摩挲老¶
眼為君喜更覺君顔美如玉龍江花落乳燕飛芙蓉葉¶
大筍過竹殺雞沽酒招我飲爛醉頹然坦其腹深情宻¶
意語未終舟楫匆匆去何速臨流索我題詩送詩句難¶
工羞再讀廬山東來五老峰大孤小孤青亂矗著我茅¶
茨一二間悠然醉把東籬菊¶
　　題宋周曽秋塘圖¶
　右宋周曽秋塘圖一卷前元皇姊大長公主所藏也
<pb:KR4e0041_WYG_002-17b>
　前有皇姊圖書印記後有集賢學士諸詞臣奉皇姊<md:KR4e0041_SBCK_002-13a>¶　教㫖所題自大學士趙世延王約而下凢十六人時¶
　鄧文原袁伯長俱為直學士李洄以翰林待制居京¶
　師為監修國史實至治三年也元運方隆皇姊雅尚¶
　文學一時名公鉅儒以文章翰墨寵遇當世其盛盖¶
　可想見元既革命此巻遂出江左吾友薛起宗得於¶
　其私沈祥氏一日携以見示且徴題詩余雖不獲援¶
　筆其間而一十六人者猶及親炙一二袁鄧二老又
<pb:KR4e0041_WYG_002-18a>
　皆先子之友不可作矣把玩再四敬題於後¶
陂塘九月菰蒲老菱葉無多荷葉少無數飛來白鷺明¶
一羣遊去青鳬小寒雲弄影忽成霞雁帶斜行下淺沙¶
晚色不隨流水去秋光都在拒霜花當時内殿春風細<md:KR4e0041_SBCK_002-13b>¶紫衣傳教詞臣醉鮑謝文章沈宋才詩成曲盡秋塘意¶
塘水秋來景漸疎低烟斜日照平蕪鴛鴦去盡芙蓉死¶
空向人間看畵圖¶
　　北山梨花
<pb:KR4e0041_WYG_002-18b>
　余卜居金川(是金陵城/西北門也)<去北山無十里毎清明時梨¶
　花盛開輙動洗籹之想隣友薛起宗邀余㸔者再俱¶
　以猥俗所繫不能如約昨又期出郭風雨泥濘弗良¶
　於行起宗為折一枝相贈喜而賦此辛亥暮春五日¶
北山梨花千樹栽年年清明花正開薛君好事兩邀我¶
騎馬㸔花携酒來看花出郭我所愛况是梨花最多態¶
我牽塵俗不得赴花本無情花亦怪君今折花馬上歸<md:KR4e0041_SBCK_002-14a>¶索
我細詠梨花詩氷肌玉骨未受飾敢以粉墨圖西施¶東
<pb:KR4e0041_WYG_002-19a>
坡先生心似鐡惆悵東闌一枝雪重門晚掩沉沉雨¶疎
簾夜捲溶溶月月宜淺淡雨宜濃淡非浪白濃非紅¶閨
房秀麗林下趣冨貴標格神仙風一枝寂莫開逾徧¶朶
朶玲瓏㸔應眩皓腕輕籠素練衣蛾眉淡掃春風面¶自
須玉堂承露華何事種向山人家不愁占斷天下白¶正
恐壓盡人間花江梅正好憐清楚桃杏紛紛何足數¶只
有銀燈照海棠海棠亦是嬌兒女¶
　　句容送蔡惟中
<pb:KR4e0041_WYG_002-19b>
昨日立秋今日凉蔡子束書歸故鄉我來未乆子遽别¶
子豈與我如參商自慚貧無槖金贈解劍換酒澆愁腸<md:KR4e0041_SBCK_002-14b>¶醉酣月出重露滴梧飄金井芙蕖香衆賓諠譁&KR1744;笑口¶
我獨不言情傍徨豈徒戚戚兒女態感舊懷古増悲傷¶
憶昔追遊茂苑上白馬紫轡青絲韁子方年少冨文學¶
面如紅玉肥有光黄金曉酬西館客緑錦夜贈東樓娼¶
三公走檄辟作椽兩府交薦除為郎風塵一别未十載¶
短鬢蕭颯俱老蒼黒巾籠頭着野服微雨鵠立官道傍
<pb:KR4e0041_WYG_002-20a>
自云匍匐事販鬻葢屐巾箑紙筆將匪爭刀錐競微利¶
聊復餬口走四方我聞此語重歎息助以唧唧鳴寒螿¶
丈夫失意固如此屠狗買畚庸何妨曲江之西沙桞黄¶
夜逐落潮登野航相逢故友或相問句曲岡頭一草堂¶
　　贈許白雲<md:KR4e0041_SBCK_002-15a>¶白雲老翁樂且貧眼如紫電烱有神麻衣紙扇趿兩屐¶
頭帶一幅東坡巾清晨扣戸走過我謂我舊是諸侯賓¶
入門長揖肆雄辯動引四代卑先秦初疑傲睨意骯&KR1507;
<pb:KR4e0041_WYG_002-20b>
稍乆漸覺情真淳從兹興至毎一到不問風雨并昏晨¶
矯如野鹿不受縶去不可挽送乃嗔我來杜曲少朋舊¶
一境二姓唯朱陳租徴税迫夜繼日未暇與我談逡巡¶
荒村不意得此老洗我三斗胸中塵我時信口答所問¶
怪我出語多驚人翁年耳順學不倦片言有益書諸紳¶
我慚習懶竟成癖日影照腹脚未伸起來巾櫛不自理¶
一飯且飽南湖蓴諸生幼弱學久廢數字費我言諄諄¶
翁來相對輙太息謂可舘閣胡沉淪人生冨貴等泡幻<md:KR4e0041_SBCK_002-15b>¶
<pb:KR4e0041_WYG_002-21a>
達何可喜窮何顰紛紛道路餓死骨半是臺省公侯身¶
龎公未為無所遺夫婦白首㐮陽民翁聞我語乃大&KR1744;¶
呼我共醉華陽春正須狎暱到鷗鷺何必影像圖麒麟¶
秦淮雨過秋水碧中有一尺黄金鱗明朝買魚期再酌¶
我自掇拾山中薪¶
　　喜雨為黄明府作¶
今年太嵗集在酉謂可三錢糴米斗入夏兩月無雲霓¶
焦捲黄枯滿田畝句容縣尹黄叔度晝夜蹙額疾其首
<pb:KR4e0041_WYG_002-21b>
脱巾跣足禱諸廟龍井神祠一一扣精誠信可貫金石¶
頃刻雷公訶電毋一雨五日三尺深高壠低田無不有¶
芃芃茂葉雲䆉稏蓛蓛輕花雪紛揉邦民歡喜夜無寐<md:KR4e0041_SBCK_002-16a>¶起賀買盡村中酒清晨扶䇿謝縣官微君吾儂將散走¶
尹言此豈我輩力自是天公憐爾叟嗟余貧無牛十角¶
終嵗筆耒事糊口硯田得雨墨濡足庶免饑寒累朋友¶
今朝野老邀我飲草草杯盤薦梨藕醉後狂歌喜雨時¶
詩成謾續諸公後
<pb:KR4e0041_WYG_002-22a>
　　杜伯淵送新米¶
山人送我(闕/)　米粒粒如霜新可喜雨舂風簸落紅芒¶
照眼明珠絶糠粃饑腸欲食未敢炊未及秋甞羞祖禰¶
憶我初來嵗方旱焦穗萎苖將槁矣不意兹晨見精鑿¶
此寳更將何物比終嵗勤勞農可念不耕而食余堪耻¶
歸買淞江雪色鱸持向高堂奉甘㫖<md:KR4e0041_SBCK_002-16b>¶　　月灣秋影¶
　句容有水號明月灣毎中秋月圓而水中見影方半
<pb:KR4e0041_WYG_002-22b>
　相傳葛仙翁幻術為此分題送友¶
千江明月秋無際獨有灣頭明月異灣頭十五月方弦¶
半璧婵娟半猶未月明在天光在水水月天月本無二¶
豈縁醉眼自圓缺㸔碧成朱醜成麗不然水府食妖蟇¶
毋乃神仙為狡獪姮娥亦學半面籹太滿恐為人所忌¶
圓非真圓缺非缺造化掀騰等兒戲我來送客秋正中¶
香影婆娑落霜桂邀我同吟月影詩自愧詩脾少清氣¶
　<md:KR4e0041_SBCK_002-17b>¶眉菴集卷二


<pb:KR4e0041_WYG_003-1a>
欽定四庫全書
　眉菴集巻三¶
　　　　　　　　　　　　　明　楊基　撰
　七言古體
　　夢題雲山圖¶
　夢中有人以雲山圖索詩因題四韻覺後惟記其首¶
　二句為足成之¶
前山嵯峨後山聳大如盤龍小飛鳯千巖萬壑春雨晴
<pb:KR4e0041_WYG_003-1b>
浮雲載山山欲動平生愛向雲山居漂泊尚作雲山夢¶
明朝拂袖歸故山萬頃白雲和玉種¶
　　省掖觀梅和宋草堂韻¶
玉肌瘦怯春風惱唇紅不褪香雲老綺窻人靜月初圓¶
笑覺飛璚顔色槁羅幄銅瓶小几邊銀燈疎影硯臺前<md:KR4e0041_SBCK_003-1b>¶一株初破休輕折半朶猶含最可憐宫籹近眼人爭愛¶
却恐愁多零落快莫教纎手嗅東風誰畫生香與真態¶
　　西省海棠
<pb:KR4e0041_WYG_003-2a>
　山西陳則威以晉無梅花以管勾職初來江西即求¶
　識之省左掖東檻有海棠一小樹則威尤鍾愛之日¶
　數次至花下風雨昏暮不忍去也甞索余賦詩余時¶
　迫於案牘不暇舟行湘中梨杏桃李毎得厭觀獨無¶
　海棠因賦此補其缺云¶
山西公子虬髯客到處尋梅認香白春風省掖海棠開¶
暫去還來抛不得嗟我有癖常自笑不意逢君同此癖¶花
枝雅麗不妖艶我輩尚徳不尚色曉窻雲暖風日妍<md:KR4e0041_SBCK_003-2a>¶數
<pb:KR4e0041_WYG_003-2b>
朶娉婷春半折睡損紅綃膩有痕舞酣金殿嬌無力¶銀
燈不如微月照珠簾更着疎烟隔飛燕輕盈冨貴姿¶玉
環態度神仙格此日凝籹青瑣外當時擅寵沉香北¶繁
開似妬却𡨕㝠半吐欲言終黙黙豈惟人愛亦自愛¶不
獨春惜當誰惜細雨重隂也㸔來莫對空枝慢相憶¶
　　千葉桃花¶
　豫章氣候差早春未半花已岑寂省掖後苑有千葉¶
　桃一株人未之知也衆卉已謝芳草如積偶與員外
<pb:KR4e0041_WYG_003-3a>
　方君過其下初開數朶色韻標度殆非人間所有豈¶
　所謂瑶水之遺也歟繞樹百匝賞之以詩壬子二月¶
　十七日<md:KR4e0041_SBCK_003-2b>¶江花先好還先落二月芳菲已蕭索掖垣一樹獨開遲¶
嫩葉蘢蓯抱香蕚朝來小雨浥輕紅春色千重與萬重¶
㸃注定知煩曉露剪裁寧不費春工春來到處尋桃李¶
不道東闌花自美傷心世事總如花何用勞勞行萬里¶
　　憶北山梨花
<pb:KR4e0041_WYG_003-3b>
　辛亥清明予與薛起宗聨騎遊北山飲酒大梨樹下¶
　時花盛開余有詠北山梨花詩壬子清明偹員江西¶
　省幕風雨兀坐案牘如山積緬懷北山之集邈如夢
　寐¶撫景感舊紀之以詩¶
去年清明花正繁騎馬曉出神䇿門千桃萬李㸔未了¶
小逕更入梨花村低枝初開帶宿雨髙樹爛日迷朝暾<md:KR4e0041_SBCK_003-3a>¶柔膚凝脂暖欲滴香髓入面春無痕青霞玲瓏翠羽亂¶
白雪照耀瓊瑶温折花對酒藉草坐花氣暗撲黄金尊
<pb:KR4e0041_WYG_003-4a>
薛君起舞為我壽勸我一曲招花魂須臾明月忽到樹¶
主人送客唯㽞髠羅巾欹斜烏㡌落醉眼况復知清渾¶
村中至今為故事笑我自是劉伶孫我慚不答竊自慶¶
大抵此樂皆君恩今年清明坐西省雷雨兩日如翻盆¶
羣花削迹淨如掃衆緑既暗不可捫豈無清錢換斗酒¶
案牘雜沓窮晨昏伻來督責至訶詈面微發紅氣毎吞¶
未能摶揺跨鵰鶚詎免束縛同鷄豚人生屈辱乃淬礪¶
百鍊正欲逢盤根自知力不舉一羽強欲扛鼎追烏賁
<pb:KR4e0041_WYG_003-4b>
晚晴汲井試新火紫筍緑薤供盤飱歸來飯飽對妻子<md:KR4e0041_SBCK_003-3b>¶萬事反復何足論¶
　　壬子清明㸔花有感¶
　熈寧五年壬子清明眉山蘓公㸔花於錢塘吉祥寺¶
　金盤綵藍獻花者五十三人有詩曰吉祥寺裏錦千¶
　堆前年賞花真盛哉道人勸我清明來腰皷百面如¶
　春雷打徹凉州花始開是其事也洪武五年基與員¶
　外方君㸔花於西江省掖節值清明嵗亦壬子去蘓
<pb:KR4e0041_WYG_003-5a>
　公三百年矣歎公之不可見而猶以誦公之詩也因¶
　賦長句以記嵗月庶為後三百年張本云¶
吉祥寺裏千堆錦緑髪仙人對花飲腰皷金盤五色藍¶
醉歸猶帶花枝寝東風壬子㡬清明三百年來寺已傾<md:KR4e0041_SBCK_003-4a>¶沙河塘上痴兒女猶誦錢塘太守名㸔花我亦逢壬子¶
况是清明非偶耳莫論南浦與西湖楚水吳山正相似¶
青蓮居士識前因金粟如來見後身總不能知塵外刼¶
也須曾是㑹中人
<pb:KR4e0041_WYG_003-5b>
　　邀方員外㸔花¶
金昌亭西萬株花胭脂玉雪爭紛拏春風携酒㸔花去¶
騎馬徑到山人家花深樹宻無逕入下馬徘徊映花立¶
紫蕚風微翠䄂香紅絲露重烏巾濕别來㡬負㸔花期¶
客裡匆匆見一枝白下橋邊寒食後廣陵城外緑隂時¶
今年花最逢春早准擬清樽對花倒人意方邀酒伴來¶
花枝已向東風老花雖漸老仍堪折猶勝紛紛滿蹊雪<md:KR4e0041_SBCK_003-4b>¶且共芙蓉幙裏人坐㸔海棠枝上月
<pb:KR4e0041_WYG_003-6a>
　　樟樹鎮舟中作¶
儂是吳淞釣魚叟全家生長吳江口遲鈍長飛衆鳥先¶
迂疎毎落諸人後城中父老少相知鄉里兒童亦見欺¶
几上細抄高士傳壁間大篆考槃詩春風百草承膏沐¶
強擲漁簔親案牘胥史猶嘲吏事疎妻孥欲笑形容俗¶
羸馬長途恐不堪君恩何日許投簮半篷秋雨烟籠水¶
數㸃寒星月滿潭¶
　　泊舟桑落洲望廬山
<pb:KR4e0041_WYG_003-6b>
桑落洲前泊舟好對面推篷㸔五老石罅泉從樹杪來¶
山坳雲向峰尖繞風墮初黄未黄葉烟暝將栖已栖鳥<md:KR4e0041_SBCK_003-5a>¶莫問漂零與壯遊飲不能多須醉倒¶
　　聞鄰&KR0657;吹笛¶
江空月寒江露白何人船頭夜吹笛參差楚調轉吳音¶
定是江南逺行客江南萬里不歸家笛裡分明説鬢華¶
已分折殘堤上桞莫教吹落隴頭花¶
　　春江對雪
<pb:KR4e0041_WYG_003-7a>
春雲作寒飛鳥絶花雨紛紛暮成雪江山最好雪中㸔¶
况是東風二三月披蓑漁立桞邊航戴笠僧歸竹外莊¶
草暖尚迷雙鷺白樹寒先露一鸎黄我愁春雪㸔難乆¶
重為江山更囘首莫煮清貧學士茶且沽緑色人間酒¶
　　春江雪霽<md:KR4e0041_SBCK_003-5b>¶烟嵐蒼蒼雨濛濛春雲淡白春霞紅扁舟江上行十日¶
盡在郭熈山水中今朝推篷更竒絶兩地江山皆玉潔¶
又是王維着色山十幅屏風盡飛雪參差琪樹當春起
<pb:KR4e0041_WYG_003-7b>
零落天花隨春水鸞鶴三千月殿中芙蓉十二氷壺裏¶
當時玉堂㸔畫圖自謂此景世所無而今老眼見真景¶
始信二老畫不誣人間妙筆奪造化徃徃天真乃如畫¶
意象經營自逼真按圖索駿風斯下須臾雪霽天宇碧¶
一色瓊瑶蕩春陌桞自輕黄草自青縱有此圖無此筆¶
眉菴居士非好竒為歎此景無人知都將摩詰圖中意¶
冩作春江雪後詩¶
　　雪中登黄鶴樓<md:KR4e0041_SBCK_003-6a>¶
<pb:KR4e0041_WYG_003-8a>
　洪武癸丑臘月十一日夜抵武昌是夜風雪交作向¶
　曉雪深二尺因登樓賦此¶
黄鶴樓前水平岸春雪當空舞撩亂東風知我欲登樓¶
助以瓊瑶作竒觀昔人黄鶴去不囘我騎白鳯横江來¶
遥看厯厯漢陽樹一色盡是梨花開人間何處最佳絶¶
百尺闌干滿江雪氣壓滕王閣下雲興高庾亮樓中月¶
瀛洲咫尺非難到鶴背琪花落烏㡌載酒誰能問謫仙¶
題詩未必無崔顥江山得此清無敵頃刻銀蟾蕩瑶碧
<pb:KR4e0041_WYG_003-8b>
更着仙人紫綺裘卧聴吕岩吹鐡笛¶
　　雪中冄登黄鶴樓¶
平生不願萬戸侯亦不願識韓荆州但願武昌連日雪<md:KR4e0041_SBCK_003-6b>¶日日醉登黄鶴樓樓前絶景冠今古况有繽紛雪花舞¶
玉樹參差認漢陽瀛洲浩蕩迷鸚鵡江頭兒女走欲顛¶
謂我自是騎鶴仙白雲飛盡黄鶴去此景不見三千年¶
我拍闌干為招手世上神仙果何有桃李非無頃刻花¶
江湖亦是逡巡酒他日重來五百春樓前花草一畨新
<pb:KR4e0041_WYG_003-9a>
相逢不識純陽子何用重尋回道人¶
　　湘中見春雁¶
蘼蕪葉長春蔟蔟雙雁忘機相對浴東風何事不飛歸¶
應念江南春草緑燕山宻雪正茫茫况有桃花水滿鄉¶
畢竟不如歸去好楚雲湘水是他鄉¶
　　登岳陽樓望君山<md:KR4e0041_SBCK_003-7a>¶洞庭無烟晚風定春水平鋪如練淨君山一㸃望中青¶
湘女梳頭對明鏡鏡裏芙蓉夜不收水光山色兩悠悠
<pb:KR4e0041_WYG_003-9b>
直教流下春江去消得巴陵萬古愁¶
　　長江萬里圖¶
我家岷山<(先生原籍蜀中嘉州人因祖/仕江左生長吳中遂家焉)更西住正見岷¶
江發源處三巴春霽雪初消百折千回向東去江水東¶
流萬里長人今漂泊尚他鄉烟波草色時牽恨風雨猿¶
聲欲斷腸¶
　　湘江秋意圖¶
湘江澄澄漢江緑芷葉蘭花映斑竹一聲欵乃雁雙飛
<pb:KR4e0041_WYG_003-10a>
數㸃青山淨如玉蒼梧回望是荆州楚雨吳雲恨未休<md:KR4e0041_SBCK_003-7b>¶無夣可聴湘女瑟有人方倚仲宣樓¶
　　湘漢秋晴圖¶
讀書不願賢良舉朝醉覇陵暮湘渚兩鬢從添鏡裡霜¶
十年聴遍江南雨呼鷹臺上愛秋清鸚鵡洲前㸔晚晴¶
紅葉蝉聲湘寺逺碧潭鴻影漠川明湘波漢水愁無盡¶
畫裡江山聊一哂舉世惟稱王仲宣當時亦有周公瑾¶
　　湘隂廟梨花
<pb:KR4e0041_WYG_003-10b>
　癸丑二月廿日泊舟湘隂廟下廟東圃有棠梨一株¶
　花猶未開因念辛亥春與薛起宗賞花於鍾山之北¶
　賦詩酌酒為一時勝集壬子嵗宦居豫章追憶舊游¶
　甞與員外方君道其事復有詩寄薛今年見花於湘<md:KR4e0041_SBCK_003-8a>¶　水之上不惟北山之㑹不可尋而豫章僚友亦相望¶
　數千里外人生漂泊盖如是也舟中岑寂賦詩一首¶
　且歸以示方君預與起宗締來嵗之約云¶
平生厭㸔桃與李惟有梨花心獨喜海雪樓前雪一株
<pb:KR4e0041_WYG_003-11a>
嵗嵗清明醉花底北山岡下花最盛千樹玲瓏圍緑水¶
前年騎馬賞花處我與河東兩人耳青苔滿地芳草合¶
只有黄鸝映花蕋當時美人東閣上寳髻慵梳初睡起¶
鏡裏爭先試一枝真態欲將春色比樓空燕去花自落¶
細雨黄昏泪如洗疎籬蕭蕭茆屋破况復臨春開結綺¶
我時賞花仍弔古花亦燦然為露齒歸來婆娑簮滿㡌¶
十日羅衣香不止去年相憶豫章城咫尺春江如萬里<md:KR4e0041_SBCK_003-8b>¶今年邂逅洞庭曲細蕚含愁照清泚人至魂消楚雨中
<pb:KR4e0041_WYG_003-11b>
花應斷腸湘烟裏三年勝遊不再得百嵗歡娛能有㡬¶
吉祥牡丹非舊夢𤣥都桃花亦如此更約明年載酒來¶
莫笑花前人老矣¶
　　留題湘江寺¶
瀟湘縣前山繞城緑陰滿地聞流鶯入門下馬松逕濕¶
㯶櫚花開春雨晴山僧知我携客至袈裟鐘磬下榻迎¶
汲泉敲火煮新茗茶香鼎潔泉甘清龕燈照佛佛像古¶
舎利五色真身明黄金布地孔翠帳旛葢聨絡皆珠瓊
<pb:KR4e0041_WYG_003-12a>
飛來巨石卧青兕以爪扣擊成金聲十年足跡走萬里¶
福地徃徃迷榛荆兹山信是無量壽百千萬刼完不傾<md:KR4e0041_SBCK_003-9a>¶乃知願力自廣大天神守䕶邪魔驚我來作禮繞三匝¶
寳花如雪天樂鳴便從真如入妙覺豈有世網能相嬰¶
同行僚友二三輩勸我冩石㽞芳名他年老眼得再覩¶
風雨剥落莓苔生¶
　　祁陽行¶
黄鶴樓前漢陽雪岳陽樓前洞庭月自謂人間無此清
<pb:KR4e0041_WYG_003-12b>
到處相逢向人説祁陽江頭春更佳彷彿似是神仙家¶
黄鸎亂啼萬竿竹緑水縈抱千株花千紅萬碧深相映¶
雞犬無聲茅屋靜野老回頭喚不譍忩忩况是通名姓¶
水流花落岸東西只隔疎簾路已迷天下於今皆樂土¶
何須更覔武陵溪<md:KR4e0041_SBCK_003-9b>¶　　皂角灘¶
烟蘿&KR2513;&KR0436;樹䝉鬆夏緑更換春花紅千山萬山無所聴¶
鷓鴣杜宇啼春風穹崖斕斒高百尺快劍無痕鑱翠碧
<pb:KR4e0041_WYG_003-13a>
寳氣朝凝五色霞丹光夜燭三分日我從章江出彭蠡¶
巴陵長沙洞庭尾㸔遍衡廬兩岸山行盡瀟湘一江水¶
輕舠短楫辭零陵似與亂石爭功能牛刀慣熟中肯綮¶
郢斧神㨗回鋒稜男兒性命固可惜底事矜誇向羣石¶
鷗邊短草一枝笻牛背斜陽數聲笛¶
　　湘中四詠¶
黒翎紅嘴花間鳥映花一㸃珊瑚小當時如意擊東風¶
萬語千言啼未了雕玉籠開出綉楹海棠庭院雨初晴<md:KR4e0041_SBCK_003-10a>¶
<pb:KR4e0041_WYG_003-13b>
美人按拍教鸚鵡學得霓裳四五聲(右鸚鵡/)¶
　　其二
棠梨花開滿山白白鷴飛來春一色黄鸝紫燕大匆忙¶
不道花間有閒客却嫌香露汚春衣立向湘江映夕暉¶
鷗鷺相逢莫相妬一雙還拂楚烟歸(右白鷴/)¶
　　其三
湘江兩岸無茆宇湘竹隂隂覆江渚春來未聴一聲鶯¶
只有鷓鴣啼暮雨憐渠亦是他鄉客苦向人啼行不得
<pb:KR4e0041_WYG_003-14a>
縱教行得也消魂那得行人不頭白(右鷓鴣/)¶
　　其四
暖風晴日融春晝閒㸔花隂雞吐綬綺縠都將綵羽粧¶
紅絲不待金針綉疊疊胭脂縷縷金龍紋盤錯鳯紋深¶
慿誰剪作鴛鴦帶雅稱佳人翡翠衿(右錦雞/)¶
　　過髙郵新開湖微雨有詠<md:KR4e0041_SBCK_003-10b>¶殘虹曉落西陂岸雨脚斜飛鷗鷺亂扁舟盡日畫中行¶
荷葉荷花香不斷船頭老翁一尺鬚斗量菱舟兼賣魚
<pb:KR4e0041_WYG_003-14b>
兒能鼔柁女蕩楫何用聰明多讀書¶
　　夢緑軒¶
　余與徐君㓜文同謫鍾離結屋四楹㓜文居東楹余¶
　居西楹文甞賦詩曰夢裏緑隂幽草畫中春水人家¶
　何處江南風景鶯啼小雨飛花葢深有意於故園也¶¶
蜀山<(蜀山乃呉中山名㓜文所/居在焉非西蜀之山也)江頭萬章木細草幽泉¶
䕃修竹五月六月山雨晴空翠紛紛滿衣緑杖藜或來¶
隂下行雲影不斷凉風生青連翠結欲無路彷彿上有<md:KR4e0041_SBCK_003-11a>¶
<pb:KR4e0041_WYG_003-15a>
黄鸝鳴去年呉城正酣戰却倚危樓望葱蒨今年放逐¶
到長淮萬緑時於夢中見夢中見緑覺始知索我亦賦¶
夢緑詩逢人説夢子堪笑替人作夢余何癡世間萬事¶
同野馬覺後非真夢非假五色過眼本虚空冨貴於人¶
誠土苴南風劃然吹夢破樹頭不知微雨過從今寤寐¶
俱兩忘靜與白雲相對坐¶
　　舟入蔡河懷徐㓜文¶
憶初見君江浦外七尺長身齒含貝君年未冠復新婚
<pb:KR4e0041_WYG_003-15b>
錦帶吳鈎紫絲佩豪姿俠氣颯蕭爽春鴻輕便秋隼快¶
結交梁楚燕趙間追慕亷藺羞郭解誓將弓槊事鞍馬¶
耻作寒儒服巾帶余時瑣屑箋虫魚折几寒燈冩秋芥<md:KR4e0041_SBCK_003-11b>¶相逢一笑恍自失不異低岑仰高岱殺雞為黍三日談¶
深中肎綮入餉骱方喜師君竟兄我巵酒動輙受百拜¶
停觴爛漫出險語磔裂鬼膽窮百怪天然清真去雕飾¶
王嬙西施洗鉊黛潄芳雋腴再三讀項上之臠左手&KR0521;¶
技痒礪秣互掎角十㨗一二八九敗余實羡君敏且愽
<pb:KR4e0041_WYG_003-16a>
君亦憐余強而邁英雄敢誇君與我強弱不止楚敵蔡¶
孟瀦豪士渤海高(李迪/也)<時復峙足如鼎鼐高才於我十¶
倍丕尚歎追君力不逮縱横千字戚生筆迭宕百韻余¶
公萊(幼文與余唐卿作萊/邁詩二百句甚工)<僧房秋逈鉢聲長雪屋香銷¶
燭痕在清游未竟夕漏終落月殘星悲一慨激烈正醉¶
金陵酒漂泊共泛濠梁載城荒地僻生計拙時脱春衫<md:KR4e0041_SBCK_003-12a>¶倩人賣破樓夜雨隣鐘急委巷秋風茅屋壞斯時愁絶¶
正難禁君獨相㸔勸余耐别來奔走向西洛面色痿黧
<pb:KR4e0041_WYG_003-16b>
病新差章臺握手須臾立胸臆梗塞若有碍平生耻作¶
兒女悲此别戚戚若有槩今朝過蔡將入陳漸見舟艫¶
艤灘瀬平漪細石魚跳渚斜日低烟雁横塞相思無奈¶
客中愁聊述長歌歌一再¶
　　鄭州道中¶
北風如刀吹靣裂敝裘無功塵絮折星稀日出勢尚嚴¶
滿袖霜花厚如雪馬上沉吟苦憶家江南十月賸春華¶
金錢晚菊低叢葉緑蕚盤梅小樹花
<pb:KR4e0041_WYG_003-17a>
　　寄題水西草堂<md:KR4e0041_SBCK_003-12b>¶(為楊公輔作/)
鴛鴦湖東武塘西桃花滿川蒲葉齊春風二月微雨霽¶
鵞鴨拍水黄鶯啼推窻只有參差桞桞色波光淡於酒¶
烏紗官㡌半籠頭紫竹漁竿長在手平生愛讀内景書¶
徃往適意追禽魚開門懶迎俗士駕拄杖毎扣高僧廬¶
客來舉酒邀明月細瀹松濤煮春雪但覺身無俯仰勞¶
安知世有東西别今年扈從來大梁錦袍白馬青絲繮¶
信陵宅畔暮鴉集朱亥門前秋草黄輪畨夜直中書省
<pb:KR4e0041_WYG_003-17b>
霜華滿巾鬚髪冷粉署香銷紫綺袍碧梧影落黄金井¶
魂夢時時到草堂曲欄花藥漫分行他年得遂歸田計¶
多種墻隂十畝桑¶
　　留别楊公輔<md:KR4e0041_SBCK_003-13a>¶　將還榮陽夜集公輔東齋酒酣索詩時銀燈結花漏¶
　下二鼔賦此留别¶
紫簾凝烟碧香繞銀燈結花金粟小主人捧酒起勸賓¶
離别長多㑹長少明朝騎驢鄭圃東白沙黄葉滿林風
<pb:KR4e0041_WYG_003-18a>
知君此際能相憶笑指燈花映酒紅¶
　　送朱明善少府¶
胙城主簿氷雪骨天濶霜清見飛鶻家住西湖第一橋¶
半生詩酒笙歌窟斜肩兠子總宜(舟/名)<船九里松隂十里¶
蓮松下㸔山船上宿小娃隨索賣花錢鶯嬌蝶妬春如¶
綺一夜東風變桃李回首梁園望故鄉咫尺吳山四千¶
里吳山漸逺音書絶兩鬢青青未成雪烏㡌朝辭鄭圃<md:KR4e0041_SBCK_003-13b>¶烟鹿車夜挽蘭臺月上官不惮路道長豈問冨庶并荒
<pb:KR4e0041_WYG_003-18b>
凉正須到縣招竄匿要使枳棘皆耕桑婦女飬&KR0094;男種¶
麥食有雞豚衣有帛兒童不識成丁勞父老能歌縣官¶
徳慚余亦是榮陽簿虎牢關下成臯路有酒誰澆紀信¶
魂無人敢畫鴻溝渡鄭衛由來本懿親相思只隔大河¶
津愁將艮嶽風前桞持贈山陽笛裏人¶
　　并州對雪¶
春風雪花大如手匼匝䙰䙕撲窻牖入水消融鴨緑醅¶
隨鶯㸃綴鵞黄栁人誰能來剡溪棹我獨痛飲淵明酒
<pb:KR4e0041_WYG_003-19a>
白髪沙頭罷釣翁睡覺蓑衣頻抖擻¶
　
　
　
　
　
　
　
<pb:KR4e0041_WYG_003-19b>
　
　
　
　
　
　
　
　眉菴集巻三
¶
<md:KR4e0041_SBCK_004-1a>¶
<pb:KR4e0041_WYG_004-1a>
欽定四庫全書
　眉菴集巻四¶
　　　　　　　　　　　　　明　楊基　撰
　歌行
　　齊老曲廼夫婦齊壽時年八十三¶
生齊年復齊老當年齊種長生草草色蘢蓯日夜芳白¶
頭夫婦長春好夫婦於今同㡬嵗五十年前三十二記¶
得花開共撫兒新來折得蟾宫桂親齊老子登科此樂
<pb:KR4e0041_WYG_004-1b>
人間殊不多東家新婚奈爾何¶
　　鐡笛歌為鐡崖先生賦¶
鐡崖道人吹鐡笛宫徴含嚼大古音一聲吹破混沌竅¶
一聲吹破天地心一聲吹開虎豹闥彤庭跪獻丹扆箴¶
問君何以得此曲妙諧律吕可以召陽而呼隂都將春<md:KR4e0041_SBCK_004-1b>¶秋二百四十二年筆削手譜成透天之竅價重雙南金¶掉
頭玉署不肯入直入弁峯絶頂俯瞰東溟深王綱正¶統
著高論唾彼傳癖兼書淫時人不識我不厭㑹有使¶者
<pb:KR4e0041_WYG_004-2a>
徴球琳具區下浸三萬六千頃之白銀浪洞庭上立¶七
十二朶之青瑶岑莫邪老鐡作龍吼丹山鳯舞江蛟¶吟
朂哉宗彦吾所欽赤泉之盟猶可尋更吹一聲振我¶清
白祖大鳴盛世載賡阜財解愠南風琴<(先生註春秋一/¶本名透天關)
　　擊筑吟贈張思亷¶
擊筑和短吟一擊意已深但聞筑聲怨未知擊者心君¶
子復何如而欲酬萬金萬金不足貴所貴在知音¶
　　董君行贈董冠軍<md:KR4e0041_SBCK_004-2a>¶
<pb:KR4e0041_WYG_004-2b>
䧟敵非失榮脱死尚稱智纍纍几上肉一一生頭翅同¶
行數十人謫戍逺將置翻言念君親向指白日誓臣不¶
棄鄉井臣不背主義願瀝方寸血洒濺天與地江潭白¶
虹起斜貫日色翳亂揕奸守胸用飽饑鱷噬歸來皮膚¶
在顔慘色逾厲乃知壯士勇異彼兒女戲或降或為虜¶
此寧不少愧我歌董君行庶發丈夫志¶
　　白頭母吟¶
白頭毋烏頭婦婦姑啼寒抱雙股婦哭征夫母哭兒悲
<pb:KR4e0041_WYG_004-3a>
風吹折庭前樹家家有屋屯軍伍家家有兒遭殺虜越¶
女能嘲楚女詞吳人半作淮人語東營放火夜斫門白¶
日横尸向官路母言我儂年少時夫妻種花花繞蹊夫<md:KR4e0041_SBCK_004-2b>¶亡子去寸心折花竇花窠成瓦埒十年不喫江州茶八¶
年不歸姊妹水蘭芽菊本已凍死惟有春風薺菜花只¶
憐新婦生苦晚不見當時冨及奢珠簾臺榭桃花塢笙¶
歌院落王家府如今芳草野烏啼鬼火燐燐日未西儂¶
如葉上霜死即在奄忽新婦固如花春來瘦成骨婦聴
<pb:KR4e0041_WYG_004-3b>
姑言淚如雨妾身已抱橋邊柱總使征夫戍不歸芳心¶
誓不隨波去¶
　　附杜彦正同題次韻¶
　白頭母征人婦銀釵零落鳯凰股天寒日暮練裙薄¶
　脉脉無言倚庭樹良人何在西從軍出入干戈死為¶
　伍腰間寳劔霜雪光逐隊齊行斫妖虜鼓衰力盡生<md:KR4e0041_SBCK_004-3a>¶　死决野曠天青塔鈴語鬼妻悲號鬼為舞淚血如珠¶
　濺行路郎今一去歸何時櫻桃花開春滿蹊側身西
<pb:KR4e0041_WYG_004-4a>
　望骨欲折千里烟塵暗邊埒君不見東陽御&KR0727;顧渚¶茶
　年年上供天王家月團小餅盤龍鳯玉塵十襲浮¶霜花
　秪今䘮亂殊未已武夫競爾誇豪奢大明揚輝¶照村塢
　願見清平好官府延秋不聞烏衣啼版圖復¶入無東西
　翻慮此身先奄忽不見親収杞梁骨落花¶㝠㝠墜紅雨
　遲郎歸來華表柱若為化作紫鴛鴦一¶雙飛上青雲去¶
　　李道士歌¶
先生學醫并學仙朝采參木夜煮鉛丹成雞犬飛上天<md:KR4e0041_SBCK_004-3b>¶
<pb:KR4e0041_WYG_004-4b>
靈氣化為五色烟珠宫璚樓花爭妍紫鳯白鶴青瑶編¶
亦有窈窕蛾眉千緑鬟青頰雲埀肩手把玉磬弹水絃¶
儵然而來忽而旋一語不洩空留連但見碧霧籠蜿蜒¶
歸來城郭乆已遷海水枯涸成桑田疲癃之人瘡痍膻¶
傴若病鶴&KR0387;膂跧寸七入口無不痊矍鑠起舞衣蹁躚¶
報以白壁直萬錢珊瑚木難雲錦箋長揖自愛禮數䖍¶
倒騎赤虬不用鞭疾如飄風送飛鳶曽不少留我意懸¶
丹臺崚嶒俯九淵清虚自是龜巢蓮我無羽翼相後先
<pb:KR4e0041_WYG_004-5a>
譬彼食蜜皆中邊十年空齋坐寒氊兀與老衲叅枯禪¶
時有嗔愛來相牽未若得兎忘蹄筌嵗月滚滚東逝川¶
欲返内景無夤縁道固可授不可傳恬&KR0831;無為神自全<md:KR4e0041_SBCK_004-4a>¶何當吹笙導綵旃相顧一笑崆峒巔¶
　　九峯行¶
九峯山頭白雲飛飛來化為游子衣游子思親去不返¶
青天漫漫白日晚父骨未入土兒心安可休恨恨天河¶
水夜夜東南流東南流向何處去流向九峯山下住九
<pb:KR4e0041_WYG_004-5b>
峯¶九朶青芙蓉古今纍纍馬鬛封父生有身死有骨何
當¶函置白雲中豈為吳淞山水好父骨未埋心未了而
今¶結廬向墓傍休官甘就吳淞老南風吹送孝亷舟買
地¶千金何足酧白雲倚門兒子去三江明月夢悠悠¶
　　招鶴詞為薛復善賦¶
朝放黄鶴去暮招黄鶴歸翩翩兩黄鶴朝暮相隨飛朝<md:KR4e0041_SBCK_004-4b>¶飛向三山暮歸向遼海雖云城郭是但覺人民改曽邀¶
王子晉去謁浮丘公丹霞映碧水萬里瑶臺風瑶臺十
<pb:KR4e0041_WYG_004-6a>
二樓琪樹珠花繞時與五色鸞雙飛啄瑶草天風一飄¶
蕩瞬息三千春囘首清淺處拂拂揚輕塵青鸞既西飛¶
丹鳯亦高舉獨招黄鶴歸靜對黄鶴語黄鶴如有意起¶
舞春風前一笑上黄鶴逍遥凌紫烟¶
　　黄鶴生歌贈王録事叔明¶
君不聞眉山道士徐佐卿化為黄鶴朝太清還君金僕¶
姑留得千載名又不聞穹窿小仙徐子貞翩翩自稱黄¶
鶴生鍊形蓬萊山鳯臆紫燕膺千有六百年飛上白玉
<pb:KR4e0041_WYG_004-6b>
京玉京錦貝闕十二樓五城娟娟萬青蛾吹笙沓相迎<md:KR4e0041_SBCK_004-5a>¶黄鶴生骨相竒金衣𤣥霜裙纎指而洪髀不飲華池漿¶
不啄青田芝耻彼五色鳥覽徳輝下之浮丘不能招八¶
公不能騎飄然從西來不使上帝知帝遣紫虛𤣥君魏¶
夫人夜乗白鸞來相追琅霄頃刻九萬里追之不及鸞¶
聲悲黄鶴生請少留爾為黄鶴舞我為黄鶴謳便須吹¶
玉笛登爾黄鶴樓樓高㡬百尺見三島十洲瓊珠金光¶
草鐡網珊瑚鈎樓今已槌碎瓦礫三千秋黄鶴生孰為¶儔
<pb:KR4e0041_WYG_004-7a>
毋乗腰纒人扶揺上揚州揚州瓊花已枯死仙人不¶復
來遨遊黄鶴生鉗爾口母啣紫泥書寄與西王母王¶母
見爾笑起作小垂手黄鶴生來爾聴崑崙十二峯朶¶朶
芙蓉青上有翠羽箭金鏃孔翠翎為我取之來射此<md:KR4e0041_SBCK_004-5b>¶天
狼星坐令談笑間四海烟塵清爾亦策爾勲我為爾¶勒
銘更呼薛少保圖爾雲臺形黄鶴不肯顧長鳴掉頭¶去
路逢銕龍君亹亹道其故龍君勸不止竟觸龍君怒¶手
挽黄鶴衣醉叱黄鶴住黄鶴不敢去飛繞三花樹夜¶深
<pb:KR4e0041_WYG_004-7b>
銕龍醉不醒黄鶴高飛不知處¶
　　玉鸞引¶
　鐡厓翁昔有二鐡笛字之曰鐡龍今亡其一崑山顧¶
　仲瑛得蒼玉簫一具號玉鸞遺翁配之瑛既為謡索¶
　予和之以引云¶
丹穴鸞蒼霞翰素質琳瑯玕衡度尺只寛中心空洞合¶
混沌妙諧律吕有七竅如星攅紫鵷彩鳯廼其侣嬌歌<md:KR4e0041_SBCK_004-6a>¶妙舞花成團羿妃乆藏桂宫裏弄玉求謀遺蕭史調得
<pb:KR4e0041_WYG_004-8a>
仙家别鵠吟吹落虎頭金粟耳太霞仙伯鐡厓翁昔豢¶
洞庭雙鐡龍雌龍入海去不返雄兮鰥處瓊林宫虎頭¶
憐之作婚媾洞房温和配成偶絶勝玉杵聘藍橋從此¶
翁甞笑開口畫堂龜甲舒屏風翠烟凝暖春雲濃大缾¶
酒㵼鸚鵡緑滿頭花挿鴛鴦紅鸞兮運居巢龍兮弄横¶
竹不須再奏合懽辭且聴和鳴太平曲太平曲斷還續¶
一轉一拍相節促諧宫恊徴宣八風四海萬年調玉燭¶
　　玉仙謡和阮孝思作
<pb:KR4e0041_WYG_004-8b>
　二女仙圖從人持旄前引一仙騎白牝鹿一騎青騾¶
　又婢持翬扇在後畵妙入神霅溪錢翁筆<md:KR4e0041_SBCK_004-6b>¶赤岸無波海塵起蟠桃枝上花成子玉仙邂逅赴瑶池¶
雲角凌空月如水孑孑干旌引素霓神䴥步蹙青騾嘶¶
珮環流響入碧落霧鬂約掠風鬟低鸞尾金寒欹扇影¶
朱衣濕露香痕冷銀漢斜回星彩沉漸漸扶桑耀初景¶
齊州九㸃春微茫六龍騰駕催晨光踏歌不到碧雲夢¶
胡蝶牽愁愁正長綵霞一滅瑶臺路想像徒憐蕣英慕
<pb:KR4e0041_WYG_004-9a>
青鳥千霜去不還猶許留情向毫素¶
　　附金典籍徳孺同題¶
　紫皇宫闕開中天鸞書晝下邀羣仙神䴥玉斵新蹄¶圓
　蹀&KR1923;上送雙嬋娟虹埀橋雪踏路鞭&KR1201;風馭騰霧¶寳幢
　金節相後先宛在銀河影邉渡侍兒顔色春花<md:KR4e0041_SBCK_004-7a>¶明照耀
　十二樓五城飄飄宫徴相諧鳴按歌齊唱昇¶天行昇天
　未成曲愁壓巫山緑朝朝暮暮湘水深湘¶妃帝子徒勞
　心東飛烏西飛&KR0480;海變桑田知㡬度燭¶龍肯緩羲和轡
<pb:KR4e0041_WYG_004-9b>
　流光應向人間住流光不住將奈何¶坐令蛾黛秋霜多
　手摩銅狄嗟蹉跎人生誰似學仙¶好翠掃鬢華長不老
　下視寰垓入烟草岧嶤瓊臺夢¶要𦕈丹霞姿旁人可望
　不可追珮環一落空中響世¶上猶存千載思¶
　　釣鰲海客歌¶
　松陵陶生振甞遊鐡厓先生門視予有師友誼介其¶
　所知周谷賓索予歌其號曰釣鰲者為走筆云<md:KR4e0041_SBCK_004-7b>¶我昔西遊三湘與七澤洞庭彭蠡一泓窄鼓枻東游東
<pb:KR4e0041_WYG_004-10a>
海濱丰神飄飄逢海客問之不肯道姓名但見虬髯電¶
目面鐡色自言平生釣鰲不釣魚曽跨瀛洲涉蓬壺仙¶
人五六輩拍手相招呼留連寓宿瓊臺上倐見晹谷升¶
金烏烏光焦燒瀚海底神鰲在焉知有㡬把竿埀犗餧¶
不吞努力載山行贔屭金鈎一彎新月如上有徑寸明¶
月珠珠含夜光烱如火潜精伏怪驚蹌趨眼小鯨鯢似¶
魴鯉翻濤拔浪吹香餌捲衣欲裂供朝餔爭奈揚鬐掉¶
尾悠悠逝笑擲長竿亂釣絲&KR0482;出海底珊瑚枝珊瑚枝
<pb:KR4e0041_WYG_004-10b>
枝堪翫弄一聲欵乃開烟霏金沙長灘三百里紫泥汚¶
衣慵濯洗蘆花雪花飲瓢空卧枕緑簔呼不起海客海<md:KR4e0041_SBCK_004-8a>¶客胡為乎勸爾敲針作鈎但釣吳淞鱸烹銀斫雪矮篷¶
裏相薦數斛瑶漿酤洗君平生耳聴我長短歌歌聲激¶
裂湧海波陽侯九首天吳十眸為我起舞歌婆娑停歌¶
慷慨三歎息風雪來時纔頃刻不如待時栖舊磯袖手¶
安心飬筋力筋力飬既就漁具還持携重施龍伯國人¶
技一展絲綸連六歸
<pb:KR4e0041_WYG_004-11a>
　　春風行¶
春風吹花快如剪桞條婆娑顔色淺四更急雨作輕寒¶
零落餘香上苔蘚街泥汚人不出户強以一樽聊自遣¶
西家酒熟復苦貴收拾春衣倩人典齋厨乆斷魚肉腥¶
細嚼芹葅勝禁臠時平戚戚恐寒饑况乃厄運愁不免<md:KR4e0041_SBCK_004-8b>¶醜妻念我憂無薪私㸑破簀炊戸楗客來嗟吁但枯坐¶
慙愧不得具茶荈今朝棠梨開一花天氣自佳日色晛¶
西南諸峯宛在望暖靄晴烟張翠巘去年驄馬虎丘前
<pb:KR4e0041_WYG_004-11b>
醉折櫻桃隨步輦只今咫尺烽火隔高栅長營依塹轉¶
極目郊原草樹空那得鉏犁到溝&KR0373;東吳自經五世亂¶
四百餘年絶兵燹物盛還衰滿則&KR0220;此理甚明知者尠¶
嗟予親老諸弟隔晝夜蹙額眉不展巷哭隣呼不敢聞¶
何暇諄諄問牛喘樓前旌旗芳草濶紫燕未歸簾半捲¶
呼兒挿花向晴昊手把短鬚吟更撚準擬青鞋到處遊¶
繞堤蒲桞春泥軟¶
　　山中雲歌<md:KR4e0041_SBCK_004-9a>¶
<pb:KR4e0041_WYG_004-12a>
漠漠山中雲起自山上石天風一飄蕩雲與山俱碧白¶
雲嵯峨不岀山道人心與雲俱閒明朝我亦乗雲去相¶
遇蓬萊縹緲間¶
　　春愁曲¶
小樓十日聴雨卧春雲作團拂簾過金黄楊桞曉初勻¶
雪白梨花春半破東家蝴蝶飛無數西隣燕子歸兩箇¶
玉關萬里尺書稀春風不似春愁大¶
　　新絃曲
<pb:KR4e0041_WYG_004-12b>
張新弦彈舊曲新絃聲未和一彈一轉軸莫道換絃聲¶
亦換響比舊時増一半不敢臨風快快弹郤恐新絃急¶
還斷舊絃棄置君莫悲曽似初絃新上時<md:KR4e0041_SBCK_004-9b>¶　　結客少年埸行¶
情如飛絮任悠揚心與游絲共短長花底若教連日醉¶
座中猶可少年狂新調錦瑟爭傳譜巧製羅嚢别貯香¶
衣以鳯翎分縫織帶將蛇角徧鞓装豪名獨擅秋千社¶
俠氣平欺蹴踘埸白璧一雙酬劍客明珠百斛買名娼
<pb:KR4e0041_WYG_004-13a>
金丸挾彈章臺左寳騎聞箏太液傍梅子短墻羞擲果¶
桃花深塢笑分漿毎嘲春比人先老不信愁如海叵量¶
猶有舊時桃李夢尚隨蝴蝶到遼陽¶
　　毬塲曲¶
軟紅十里平如掌馬蹄踏沙輕不響金袍玉帶五陵兒¶
飛騎擊毬珠作賞身輕擘㨗馬游龍綵仗低昻一㸃紅<md:KR4e0041_SBCK_004-10a>¶倐忽飛星入雲表據鞍回袖接春風有時隨地香塵滚¶
楊花亂撲桃花粉就窩奪得笑歸來月牙輕旋驪珠穏
<pb:KR4e0041_WYG_004-13b>
一生嬌貴厭朝天不信人間有倒懸但得花間風月好¶
打毬塲上自年年¶
　　病駞行¶
駞峯黄駞茸紫曽䭾黄金獻天子燕山雪深沒駞耳錦¶
韉糢糊駞不死去年隨軍下東越越江水渾沙草熱毛¶
焦肉爛骨欲折回首却憶燕山雪燕山雪不得歸駞飢¶
駞渴誰能知伶俜反遭牛馬欺於乎駞兮爾勿悲爾峯¶
可食茸可衣利爾衣食孰爾毉
<pb:KR4e0041_WYG_004-14a>
　　廢宅行<md:KR4e0041_SBCK_004-10b>¶弓刀掛墻旗拂瓦行人過門須下馬日暮將軍縱酒歸¶
白棒横街人亂打朱門一閉春草積官印斜封泥涴壁¶
守卒収鰕屋後池隣翁晒麥堦前石簾幕當年盡綺羅¶
網絲顛倒腐螢多杏梁風雨丹青濕時有野鳩來做窠¶
樓臺易成還易廢前年猶是桑麻地¶
　　負簔行¶
黒風吹雲江雨急破篷蕭蕭衣被濕妻孥頂笠待天明
<pb:KR4e0041_WYG_004-14b>
我亦負簔中夜立大奴操瓢不停手小奴張燈照鼉吼¶
君不見杜陵茅屋歎秋風此厄命窮無不有¶
　　醉歌行贈朱彦明别¶
西風吹老淮隂桞秋色遥連大江口楚漢爭衡未解兵<md:KR4e0041_SBCK_004-11a>¶一盃且盡髙陽酒豎儒可罵冠可溺底用文章呈百醜¶
亂世功名纔唾手不論鳴雞與屠狗自將雙劍報漢公¶
更輟千金酬漂毋英雄百萬賭一擲肯對兒曹奪升斗¶
東家權利競刀錐聞之恨不雙耳黈<(他口切耳/邊纊也)我生貧
<pb:KR4e0041_WYG_004-15a>
無屋半畝嚢錢數緡粟在&KR0498;凍餓長居野老先飛騰已¶
落他人後君今著鞭辭培塿野樹遥遥迎馬首為問伶¶
俜輿下人將來頗得蘇息否¶
　　梁園飲酒歌¶
我生之辰木入斗烏啼東井命壁守壁為文府斗為嵗¶
許我文章播人口三齡能言學誦詩四齡指字識某某¶
五齡琢句對虚實聨青儷黄配竒耦客來當座賦短章<md:KR4e0041_SBCK_004-11b>¶四韻不待八义手九齡六經已畢讀掩巻背誦無掣肘
<pb:KR4e0041_WYG_004-15b>
丰儀翩翩秋宇鶴顔色濯濯春月桞鄉閭每辱師長愛¶
學校耻與兒童友毫分縷析辨同異務植嘉糓去稂莠¶
揮毫直欲五色爛倚馬未肯一字苟龍蛇擬將赤手摶¶
富貴謂可拾芥取文塲馳騁竟一蹶鬐鬛局促俯其首¶
歸來焚膏坐長夜盥櫛不暇面塵垢淬鋒礪鍔期再䇿¶
狐豕隳突羣兕吼豈惟文運遭迍否無乃厯數厄陽九¶
自慚定亂非鉊槧束縛經傳事南畝畊童樵稚課朱墨¶
塗抹破硯掃弊帚東藩諸侯逺見徴白璧𤣥纁賁林藪
<pb:KR4e0041_WYG_004-16a>
屢辭不獲始強起野服長揖坐談乆青閨午箭傳滴¶漏
紫幕爐薫散春牖時翻玉檢題鸞鳯復賜銀箋篆科蚪<md:KR4e0041_SBCK_004-12a>¶鵑啼花落燕鶯飛頃刻浮雲變蒼狗遷逐西行泣楚囚¶
倉卒弗及拜慈母初移鍾離復入汴山路匍匐十日走¶
皮焦足胝汗浹踵手䇿羸蹇背有負嚢資空乏衣破裂¶
無以補綴謀諸婦婦言别乆簮珥空借舊乞隣無一有¶
高堂姑老蠒女幼日羞魚鰕買梨藕愳無紈帛禦姑寒¶
安得吳綿為君厚余聞愧赧雙臉赤灑泪出門心欲朽
<pb:KR4e0041_WYG_004-16b>
病軀有僕不得將藥食扶持頼親舊寒沙古壘泣英靈¶
落日疎林嘯猿&KR0924;前途尚逺節屢換白露應候月在酉¶
榮枯萬變類觀奕憂憤百結如錯鈕筋力衰頽卧猶倦¶
鬚髪頒白照逾醜盡將得失付忘言且醉梁園一樽酒¶
　　癡頑子歌<md:KR4e0041_SBCK_004-12b>¶癡非癡兮頑非頑清晨掃雪夜掩關耻道焦螟爭觸蠻¶
齷齪自處癡頑間生涯秪在青㠝岏拾枯汲深忘險艱¶
披烟捫蘿亟躋攀朣朦月出東海灣謂是上古白玉環
<pb:KR4e0041_WYG_004-17a>
直欲走海赤手扳禁之不可誓不還道逢敱翁樂且閒¶
相顧一笑玉齒殷十年採藥不下山倒駕𤣥鹿招白鷴¶
神經秘牒鳥篆彎時復竊讀見一斑徃徃亦辨跖與顔¶
今年從翁來帝寰勸師慎勿忘舊山山中春泉響潺潺¶
松花落蘚香斒斕醉聴黄鸝眠草管不博人間玉筍班¶
　　白葛篇代贈¶
白葛細如絺千絲復萬絲南風池上㸔顔色正相宜昨¶
日夫君别啼痕滿袖垂<md:KR4e0041_SBCK_004-13a>¶
<pb:KR4e0041_WYG_004-17b>
　　其二
白葛軟含風輕盈望若空釧露金條脱珮映玉玲瓏浴¶
罷羞單著催將半臂籠¶
　　其三
白葛白如霜裁衣當暑裳氷紈羞皎潔霧縠讓輝光念¶
是夫君贈秋風忍棄藏¶
　　憶昔行贈楊仲亨¶
嗟我憶昔來臨濠親友相送妻孥號牽衣上船江雨急
<pb:KR4e0041_WYG_004-18a>
辟厯半夜翻洪濤濠州里長我所識憐我一月風波勞¶
呼兒掃榻妾置酒買魚炊飯羞溪毛酒酣話舊各涕泣¶
隣里怪問聲嘈嘈明朝府帖促葢屋旋斸瓦礫除蓬蒿¶
大竹為楹小榱桷覆以菅草并索綯君時亦自長干來¶
為我逺致書與袍宻行細字讀未了苦語渫渫如蠶繅<md:KR4e0041_SBCK_004-13b>¶収書再拜問所厯燈影照夜呉音操異鄉寂寞遇知已¶
歡喜豈止餽百牢藤牽蘿繞互依附濡沬相潤脂和膏¶
薫風晝眠竹几靜落葉夜掩柴門高黄鬚為汲東井水
<pb:KR4e0041_WYG_004-18b>
翠䄂或送西家醪中書大官捧檄下霜鶻脱鏇鷹解絛¶
君前挽騾我後䇿陟險攀峻隨猿猱飢腸午渴掬澗飲¶
甘滑不啻青葡萄到家倉卒席未暖復此赴汴同輕舠¶
厓高水澁石溜急時復著力撑長篙予生有弟皆異域¶
漂泊幸與君逢遭君才自是伯者佐比擬管樂卑蕭曺¶
方期補劓拯焚溺詎肯析利窮秋毫比來縣邑久蕪廢¶
亦有桑柘柤梨桃遺民可鳩業可復應屈君輩揮牛刀¶
他時解綬歸故里相期結居吳江臯
<pb:KR4e0041_WYG_004-19a>
　
　
　
　¶
　<md:KR4e0041_SBCK_005-1a>¶　
　
　
<pb:KR4e0041_WYG_004-19b>
　
　
　
　
　
　
　
　眉菴集巻四


<pb:KR4e0041_WYG_005-1a>
欽定四庫全書
　眉菴集巻五¶
　　　　　　　　　　　　　明　楊基　撰
　長短句體
　　梅邊讀易¶
世言麋鹿野我更野於鹿呦呦山嶺間未聴人聲先退¶
縮行隨桃花飲流水白石清泉諧所欲落日雙松薜荔¶
青東風百草䕷蕪緑赤山山下飬親處(赤山在呉縣天/平山南五里許)
<pb:KR4e0041_WYG_005-1b>
(义曰仰天¶葢范文穆慕文正/公而名也先生之家在焉)<五母雞豚三畆菽不愁女¶
子識韓休但恐相知非鮑叔朝來掃葉遶樹吟仰見寒¶
梅破香玉臘意猶封雪後山春光已到溪南屋信知物¶
理互消長徃徃天心見於復自取羲文一巻書茒&KR0585;坐¶
對梅花讀<md:KR4e0041_SBCK_005-1b>¶　　觀眠松有感呈醉樵内史<(饒參政介之也/松在¶鳯現嶺)
朝廷無遺材而我觀蟠松松高僅尋丈足當高景山之¶
雄外惟英華發内實神秀鍾氣食白額虎勢挾蒼精龍
<pb:KR4e0041_WYG_005-2a>
鱗張角折甲爪露兎絲纒絡苔花封輪菌磥砢&KR0777;踞數¶
十畝葉擁車葢萬箇青童童東柯西柯尤不同隠若雲¶
鵬離溟渤六翮始舉扶揺風㡬欲飛上天椎碎霹靂鋒¶
魑魅魍魎莫敢近上帝素有生生衷丰姿森森凛鐡石¶
靈響殷殷來笙鏞膏流茯苓成琥珀屢起凋瘵蘇疲癃¶
胡乃尚爾局束中吳中手持美酒玻瓈紅三酹再拜十¶
八公今之拳攣突兀世不容公其正身直節以答上帝¶
忠三辰復朗耀四海無困窮野夫獻頌蓬萊宫<md:KR4e0041_SBCK_005-2a>¶
<pb:KR4e0041_WYG_005-2b>
　　覇王丘和楊亷夫¶
朝上亞夫塜暮上覇王丘君臣兩丘土千古同悠悠榖¶
城西來河水瀏瀏塟以魯公其禮已優王勿悲王自仇¶
於乎天意非移劉¶
　　過陳湖贈寄周明府¶
蘭苕參差桑柘緑細雨岡頭啼布榖人家破産給丁夫¶
麥未上塲蠶未熟無蠶催絲綿無麥督税錢民間此愁¶
誰見憐君侯為我解倒懸
<pb:KR4e0041_WYG_005-3a>
　　送孫照庵徃松江¶
呉門花似雪適與佳人别别離苦不逺相㸔寸心絶前¶
年送君去練川花滿樹今年送君遊吳淞江水頭呉江<md:KR4e0041_SBCK_005-2b>¶三百里青蘋涵白芷樓船五色旗煌煌照江水潮來江¶
水明潮迴江水平江頭兩啼鳥勸君莫登程君家高堂¶
親已老為子不宜長在道歸來為問渡江人舊時楊桞¶
今多少¶
　　七賢過關圖
<pb:KR4e0041_WYG_005-3b>
前乗駿後乗犢牛行何遲馬行速關山雪深及馬腹手¶
披牛經馬上讀七名賢五童僕愴惶出關非所欲關東¶
鼔鼙民夜哭¶
　　李嵩畫宋宫觀潮圖¶
十五湖上月十八江上潮君王連日醉伐鼔更吹簫簫¶
聲忽如天上落大内臨江起飛閣碧瓦朱甍十二闌嬪<md:KR4e0041_SBCK_005-3a>¶娥嵗嵗觀潮樂潮水信可定日夕來朝宗人心獨不如¶
而不思兩宫兩宫未雪耻屢下班師㫖白馬素車神何
<pb:KR4e0041_WYG_005-4a>
不令天吳折食大奸髓奸髓不可食國耻不可滌嗟爾¶
江上潮雖雄竟何益潮無益於人㸔潮徒損神横江鐡¶
騎來三日飛埃塵厯數固有歸爾潮胡不仁遂令鸞鳯¶
雛戚戚悲殘春春光浩無主落花隨暮雨回首㡬秋風¶
旌旗又如許又如許君勿悲古來在徳不在險一盃之¶
潮安足竒¶
　　漁樵問話圖¶
君収綸我停斧且向谿頭話今古屈宋文章㸑下薪彭
<pb:KR4e0041_WYG_005-4b>
韓¶事業庖中鮒世上功名賤如土何須了了文兼武君<md:KR4e0041_SBCK_005-3b>¶貫
魚我負芻有酒可換不可沽青山滿眼同一醉勿論¶區
區榮與枯¶
　　七&KR0729;圖¶
牡&KR0729;蹲牝&KR0729;坐二子就乳三子卧茒&KR0585;北風吹壁破羣¶
&KR0729;饑號愁雪墮君不見東家韓盧逞㨗足朝逐狡兎夜¶
食肉¶
　　春&KR3164;捕雀圖
<pb:KR4e0041_WYG_005-5a>
棘針紅尖竹裊裊一雙春禽戱春艸獰&KR3164;何處忽飛來¶
利嘴如鈎破禽腦春禽引雛肌骨瘦不彀春&KR3164;一朝飽¶
一朝飽尋復饑春山鴟梟如瓠肥何如搏梟飽終日留¶
取春禽引子飛<md:KR4e0041_SBCK_005-4a>¶　　夫織蒲¶
夫織蒲妻辟纑田中種豆田下蒲編穣上箔苧脱軸賣¶
席與布未了官家租重門髙樓切雲齊盈倉豆給廐中¶驪
銀鞍鐡甲十萬蹄樓高高馬騑騑居民無廬食無糜¶嗟
<pb:KR4e0041_WYG_005-5b>
君之牧能勿悲¶
　　麥田高¶
麥田高稻田低低田年年高築堤田家茆屋近江水築¶
堤直取江心泥今年雨多不傷糓高田得沾低亦熟百¶
箔春蠶五母雞全家衣帛兼食肉君不見咸陽東來如¶
掌平間田自多人不畊¶
　　休採花詞<md:KR4e0041_SBCK_005-4b>¶休采花采花蝴蝶飛休撲蝶撲蝶傷花枝花枝娟娟戱
<pb:KR4e0041_WYG_005-6a>
雙蝶臨風對花不忍折平生愛蝶仍愛花只恐傷花復¶
驚蝶君似蝶妾如花花開能㡬日蝴蝶過西家¶
　　雲樵¶
朝出雲在野暮歸雲在山十年事樵採朝暮雲中間空¶
山無人雲漭泱斧聲丁丁四山響曽㸔仙人石上棊千¶
嵗桃花纔反掌白石礪我斧丹楓裁我柯浮雲去盡青¶
山晚奈此猿聲鶴夢多¶
　　畫鴈
<pb:KR4e0041_WYG_005-6b>
春渚别未乆秋風來有期年年燕歸日是汝度關時玉¶
關萬里音書絶八月寒風三尺雪何以飛來漢水頭湘<md:KR4e0041_SBCK_005-5a>¶浦蘆花洞庭月花滿寒汀月滿塘鴛鴦&KR1484;&KR0529;兩相忘啼¶
晴杜若藂邊雨卧冷蒹葭葉上霜¶
　　送安定書院山長張宗武¶
溪頭梅花氷雪妍弟子送師張别筵緑莎為茵桞為幕¶
次第再拜春風前春風東來吹馬耳馬蹄咫尺長安市¶
盡道先生自此昇君不見三鱣堂中楊伯起
<pb:KR4e0041_WYG_005-7a>
　　挂劍臺和黄子邕¶
生諾諾尚淺死諾諾更深當時季子意即是徐君心嗟¶
嗟徐君骨已朽寳劍摩挲在吾手正擬臨岐解贈君不¶
意挂君墳上桞挂劍果何益聊以明不欺當時讓國心¶
肯使徐君疑於乎劍可折臺可隳死生之諾不可戱<md:KR4e0041_SBCK_005-5b>¶　　狼山青為許光禄賦¶
狼山青山前慈烏終夜鳴兒聞烏聲憶慈母母今逺矣¶
兒心苦三見江南秋草黄淚珠不到墳頭土有母壽且
<pb:KR4e0041_WYG_005-7b>
康有弟垂金章胡不買船歸故鄉故鄉介母壽外孫拜¶
姑姑拜舅甥已成翁姑白首團欒且共樽前酒酒醒月¶
斜思早歸江南更有糟糠妻¶
　　霜葉紅贈友還華亭幕官¶
霜葉紅霜葉紅霜葉照人如酒濃青袍幕賓上官去掛¶
㠶開船江水東江邊小娃年十五臨江踏歌對君舞淮¶
音呉語總銷魂不是璚花舊時譜憶君折桞西湖曲湖¶
上諸峯為君緑一夜江南春信通畫舫銀鞍競相逐東<md:KR4e0041_SBCK_005-6a>¶
<pb:KR4e0041_WYG_005-8a>
風一分手去酌華亭酒華亭白鶴不歸來二陸文章亦¶
何有江邊鳬鷖毛羽稀慎勿驚人撩亂飛¶
　　君莫疑贈薛起宗¶
有弓莫朝射有劍莫夜舞舞劍空驚半夜雞射弓須射¶
南山虎當年意氣雙白虹三尺寳劍兩石弓平沙軟草¶
馬蹄疾仰面射落南飛鴻歸來面皺頭雪白魚皮包劍¶
弓挂壁逢君一笑盃酒空憐我衰顔手無力手無力眼¶
有眵作歌贈君君莫疑英雄老去衆所薄何獨區區楊
<pb:KR4e0041_WYG_005-8b>
去非(先生年五十/更名曰去非)<
　　賦得歸㠶涇送夏仲信之江北¶
客舟不肯停相送錦㠶涇涇邊數株桞株株落秋聲當<md:KR4e0041_SBCK_005-6b>¶時種栁臨涇水桞葉參差間桃李君王日暮㸔花回一¶
色錦㠶三十里朝從涇上出暮從涇上歸吳謌聴未了¶
花落鷓鴣飛鳥散春無跡涇上叢叢春草碧自是君王¶
愛捧心美人那得傾城國古來奢麗那能乆菲衣惡食¶
傳不朽君過長淮向汴河請君更㸔隋堤桞
<pb:KR4e0041_WYG_005-9a>
　　送葛仲行逺遊¶
子有逺行役我有逺行詩逺遊㡬萬里山川浩無期青¶
山盤盤日欲暮車輪高隨飛鳥度笑殺東家白面郎
一¶生不識城頭路¶
　　七色荼蘼花¶
朝出月在牖暮歸星撒沙今朝下馬日未晚見此七色<md:KR4e0041_SBCK_005-7a>¶荼䕷花千葩萬蕚春無價綺雪湘雲堆滿架題品當居¶
芍藥前温柔豈在薔薇下我愛名花天下無中泠之水
<pb:KR4e0041_WYG_005-9b>
四腮鱸誰將十様天孫錦織取徐熈沒骨圖¶
　　雙椿堂¶
大椿葉青青小椿葉薿薿堂中兩眉壽共坐春風裏春¶
風揺揺吹紫荆兩翁白頭親弟兄兄當有孫弟有子兩¶
翁之壽從此始¶
　　庚戌元日立春試筆(二首/)¶
桞暖已破眼梅寒尚含腮臘隨除夜盡春逐嵗朝來鳯¶
凰臺下春歸早龍池桞色瀛洲草一夜東風雪盡消十
<pb:KR4e0041_WYG_005-10a>
年南國人空老富貴非吾願文章非我能且沽白下橋<md:KR4e0041_SBCK_005-7b>¶邊酒來㸔金陵市上燈¶
　　其二
南山雪已消北山雪盈尺信知南枝花早得春風力帝¶
城回首春光近桞上梅邊見春信白玉椒盤内史傳紅¶
羅彩帖詞臣進貧賤何足䘏功名非可誇且沽白下橋¶
邊酒來㸔金陵市上花¶
　　白雲書舎
<pb:KR4e0041_WYG_005-10b>
我家住山深白雲滿長林愛雲如珙璧友雲似同襟去¶
年辭雲向城市雲亦相隨渡江水我留城市雲還山夢¶
裏時時㸔雲起君家茆屋鑑湖西屋上青雲作隊飛
爽¶氣每沾毛義檄晴光長映老萊衣祗今薇垣畨夜直
咫¶尺蓬萊雲五色郤向昇州望越州呉山萬㸃呉雲白<md:KR4e0041_SBCK_005-8a>¶　　九日袁賛府宅賞菊¶
自我離姑蘇已負兩重九不獨無錢對菊花白酒黄花¶
總無有前年九月吳城破廿口倉黄驚竄走去年重九
<pb:KR4e0041_WYG_005-11a>
客滎陽淚眼西風盻衰桞那知此日來句曲秋水自佳¶
慚白首到處逢人索佳菊預恐無花孤此酒東隣送我¶
青兩株細蕋含苞香未剖耐何無花亦無酒不憤有酒¶
成不偶丞家數本花正繁秀色幽香照窻牖入門一見¶
清興發亂挿烏巾笑開口主人抵掌怪我狂我自有得¶
忘老醜三年僅逢一餉樂此後寧知不愧負便須築室¶
滿山田種菊循籬秋百畝年年釀酒薦秋菊笑引妻孥¶
壽慈母世事茫茫未可期聊作長歌示佳友<md:KR4e0041_SBCK_005-8b>¶
<pb:KR4e0041_WYG_005-11b>
　　苧隠為句曲山人翟好問作¶
種桑百箔蠶種苧千疋布先生種苧不種桑布作衣裳¶
布為袴桃花雨晴水滿塘烏紗白苧春風香野蕉山葛¶
不敢並越羅川錦爭輝光兒童漾紗婦紡織賣布得錢¶
還買帛黄綿大襖一冬温白雪中单半襟窄今年苧好¶
畝百觔堆場積圃長輪囷床頭白酒夜來熟殺雞煮鴨¶
邀比隣東家種桑青遶屋官絹未輸空杼軸婦姑相對¶
難無衣先生飯飽方捫腹
<pb:KR4e0041_WYG_005-12a>
　　送汲縣主簿朱孟仁¶
我耕蘓臺雲君釣苕溪月萬里西來始識君相逢未乆¶
俄相别梁園十月萬樹稀北風滿地塵沙飛客中送客<md:KR4e0041_SBCK_005-9a>¶未忍别感慨握手臨大堤問君此行向何所大河之北¶
汲縣古桑柘遥連晉都邑牛羊近接曺風土縣民出郭¶
迎縣官苦酒味薄柤梨酸道傍再拜勸官飲禮數朴畧¶
誠堪觀知君下馬人爭愛白欄烏㡌紅鞓帶百年華夏¶
總戎衣(中原/方治)<忽㸔中古威儀在父老喜極復涙垂廿年
<pb:KR4e0041_WYG_005-12b>
兵¶燹悲瘡痍兒孫汨沒骨已朽老眼復得逢雍熈人心
如¶此亦難治要在從寛布君惠犬足生氂户不扄牛租
减¶額人長醉嗟我前月除榮陽入門野蒿如屋長日斜
吏¶散公宇靜時有雊雉來飛翔方除瓦礫治官道已見
居¶民歸稍稍自愧才疎撫字勞嗟君年少蜚騰早清霜
一¶夜滿河氷此别憐余白髪生主簿官卑君莫厭&KR0583;程
九<md:KR4e0041_SBCK_005-9b>¶萬自兹升¶
　　彭蠡阻風
<pb:KR4e0041_WYG_005-13a>
昨日南風顛輕舟掛席如飛仙又如快馬走空闊造父¶
王良相先後今朝北風吼白浪飛天大如斗舟人勸客¶
莫忩忩君不見世間快意那能久¶
　　舟抵南康望廬山¶
春山如春草春來無不好况是香爐峯百疊屏風圍五¶
老嚶嚶厯厯谷鳥哀朱朱粉粉山花開芙蓉削出紫霧¶
上瀑布倒㵼青天來船頭春山重回首世上虚名一盃¶
酒李白雄豪妙絶詩同與徐凝傳不朽明日移舟過洞
<pb:KR4e0041_WYG_005-13b>
庭蘭花斑竹遶沙汀摩挲老子雙愁眼細㸔君山一㸃<md:KR4e0041_SBCK_005-10a>¶青¶
　　登繩金塔望廬山¶
過魯必謁岱入洛須望嵩嗟余夜半入彭蠡月黒不見¶
香爐峯明登望湖亭雨氣何空濛山僧指㸃笑五老五
老正¶在烟雲中今朝躡層梯髙標揭晴空匡廬逺出百里外¶
紫翠映帶春霞紅雖云彷彿見顔色巳覺浩蕩開心胸¶
在山㸔青山佳處未盡逢不如逈立萬仭表一日覽盡
<pb:KR4e0041_WYG_005-14a>
千玲瓏何當生羽翰兩腋乗天風不論雨雪與晴霽回¶
翔下上飽玩八面青芙蓉¶
　　過劍江聞岸上雞聲¶
劔江光似劔霜月寒灔灔輕舟載月江上歸半夜雞聲<md:KR4e0041_SBCK_005-10b>¶起茒店寒雞自啼人自寝雞聲不到黄公枕¶
　　癸丑元日¶
霏霏元日雪脉脉人日雨春來無日不輕隂薄霧寒雲¶
滿南浦常年有雨復新晴淑氣韶光淡遶城草色未迎
<pb:KR4e0041_WYG_005-14b>
金勒馬桞條先映玉樓鶯今年風雨兼氷雪忘却春幡¶
慶春節野杏緘愁待酒催江梅索笑邀人折誰與觀雲¶
卜大通且須祈榖問年豐相期十二樓前月賸㸔花燈¶
萬㸃紅¶
　　憶省掖千葉桃花¶
穠李積皓雪繁桃炫朝霞江邊日日見春色盡是尋常¶
兒女花東闌一樹能傾國千瓣玲瓏誰剪刻半吐疑紅<md:KR4e0041_SBCK_005-11a>¶却勝紅全開似白元非白旁觀淺淡正復濃雅麗稱月
<pb:KR4e0041_WYG_005-15a>
開宜風隂晴晚午各異態嗔喜笑嚬無不工嗟我匆匆¶
簿書急時復微吟對花立白苧猶沾夕露香青鞋不怕¶
蒼苔濕而今漂泊楚江濱想像丰儀一愴神惆悵當時¶
㸔花客對花還説去年人¶
　　水雲居為劉文丙賦時予有山西按察司副使¶之
　　命故末語及之¶
我本山中人㸔雲三十年白雲如故舊入我秋堂眠去¶
年辭雲向城市雲亦相隨渡江水我留城市雲還山夢
<pb:KR4e0041_WYG_005-15b>
裏時時見雲起明日驅車上太行山青雲白樹蒼蒼憶¶
君茆屋瀟湘上雲滿衣裾水滿塘<md:KR4e0041_SBCK_005-11b>¶　　為山西李叅政題紅竹¶
山西無竹㸔認竹竹不真翛然山澤古君子忽作年少¶
如花人想應血雨瀟湘渚洗如琅玕碧如許翠華莫睹¶
覩霓旌淚洒紅氷啼二女口脂香容未老望入霞光九¶
疑小鷓鴣聲喑緑烟消丹穴朝陽鳴鳯鳥爾不知此外¶
雖異心恒虚赧顔訴向誰人道
<pb:KR4e0041_WYG_005-16a>
　
　
　
　
　
　
　
　
<pb:KR4e0041_WYG_005-16b>
　¶
　
　
　
　
　
　
　眉菴集巻五
¶
<md:KR4e0041_SBCK_006-1a>¶
<pb:KR4e0041_WYG_006-1a>
欽定四庫全書
　眉菴集巻六¶
　　　　　　　　　　　　　明　楊基　撰
　五言律
　　新嵗見月¶
桞外纎纎白梅邊淡淡春年光兼月色此夜一時新未¶
擬開金鏡先將照玉人更須三五夜相逐寳車塵¶
　　雪中桞
<pb:KR4e0041_WYG_006-1b>
春雪晚蕭蕭隨鶯上桞條漸將絲共結終與絮俱飄淚¶
粉凝啼眼珍珠壓舞腰東風自憐惜留映赤欄橋¶
　　雪中燕¶
燕雪兩差池相兼拂繡幃玉樓迷故壘珠箔見烏衣斜¶
訝衝花落輕疑掠絮飛曉寒人未起還認畫梁歸<md:KR4e0041_SBCK_006-1b>¶　　元夕前對雨¶
雪後亷纎雨江南淺淡春鶯花無那客燈火正愁人石¶
潤苔生髪氷消水有鱗九衢明月夜車馬徃來頻
<pb:KR4e0041_WYG_006-2a>
　　感春¶
獨立何所愛江空春水遥舊情題竹見新恨對花銷束¶
脯非沾禄聞鐘豈造朝慚非鞲上鶻風起欲凌霄¶
　　近有¶
近有山東信河南已退兵初聞通漢使又復叛齊城機¶
笑多疑失師憐少算傾如何金四萬容易托陳平¶
　　謝饒内史惠江芷¶
花掩露猗猗情深寄一枝已㸔辭衆草還得近華芝緑<md:KR4e0041_SBCK_006-2a>¶
<pb:KR4e0041_WYG_006-2b>
艶明書積青芬落硯池野人無以報頼有木桃詩¶
　　池閣晚興(二首/)¶
池閣敝重扉林光動淺漪病嫌紈扇早愁覺漏籖遲雨¶
鶴饑猶立風荷弱屢欹㝠㝠空濶外極目有蛛絲¶
　　其二
乆隂人迹斷苔逕雨痕交樹宻枝藏果池清藕露苞鈴¶
將驚鳥掣檻或飯魚敲自笑窻間枕多眠覺面㘭¶
　　秋齊雜賦(五首/)
<pb:KR4e0041_WYG_006-3a>
劉表知先主懷王識沛公未聞牧夏口先已入關中今¶
古車書異興衰厯數同方驚雞作鳯當信鶩非鴻¶
　　其二
今日長洲苑秋風列羽旗不圖新約法復見舊威儀鼔¶
舞兒童樂歌謡父老悲烟埃方衮衮禾黍正離離<md:KR4e0041_SBCK_006-2b>¶　　其三
嘆息馮唐老吁嗟李廣賢窮通元有命生死詎非天鼔¶
角西風裏江湖短髪前南飛有鴻雁一字若為傳
<pb:KR4e0041_WYG_006-3b>
　　其四
晚樹霜猶碧秋花雨未黄戎衣輕綉錦旅食尚糟糠驛¶
路千山隔河流一葦航毋憂兵不戢已定法三章¶
　　其五
邏卒去不返行人愁未回正須犀作甲毋用玉為杯清¶
淚尋常落丹心早晚灰交仍期管鮑書或似鄒枚¶
　　七夕¶
樓逈秋河逼簾虛夕露侵巧於間處乞愁向别時深月
<pb:KR4e0041_WYG_006-4a>
殿蛛絲繞星橋鵲駕臨年來孤此夜兒女亦傷心¶
　　送沙天民之無錫兼簡張彦禎¶
風雨送君行溪山傷我情故園春種麥高桞暮啼鶯亂<md:KR4e0041_SBCK_006-3a>¶世難知已常譚愧老生兹行見張翰懷抱得深傾¶
　　謝雪坡參政入淮¶
維舟竹外坡把酒唱離歌沙雪融將盡江花開未多淮¶
兵春入戍津吏夜鳴河佇望南歸日君恩早賜羅¶
　　早冬
<pb:KR4e0041_WYG_006-4b>
沙淺蒹葭白林深橘柚紅水鳬晴趂日山隼夜呼風世¶
亂嗟親老家貧任嵗窮平生迂懶意未忍即從戎¶
　　露¶
泫露濃初滴横江白漸多珠光聨玉陛金氣逼銀河甘¶
和盃中屑涼侵襪底羅無人為収拾的爍滿秋荷¶
　　梅花清夢為沈敬賦<md:KR4e0041_SBCK_006-3b>¶霜月路西東梨雲影淡濃孤燈數聲角急雪五更鐘時¶
向愁邊得春於醉裏逢不須尋舊迹湖上兩三峯
<pb:KR4e0041_WYG_006-5a>
　　夜坐懷天倪¶
偪仄僅容膝歸來方解衣冥冥孤鴈去擾擾亂蚊飛物¶
理誰能識人情豈故違隣家有修竹頼爾破愁圍¶
　　宫怨¶
舊寵憶專房羅衣有賜香偶來春沼上閒坐緑隂涼鳯¶
髻從教側蛾眉懶畫長新愁千萬種一種一思量¶
　　送王季野¶
為愛王崇教書名虞禇齊龍文題玉軸鳯册縷金泥滌
<pb:KR4e0041_WYG_006-5b>
硯雲生沼籠鵞雪滿溪諸山多晉刻時復到河西<md:KR4e0041_SBCK_006-4a>¶　　初夏過寧真道院¶
真館坐微雨午堦蘭氣清以兹魚鳥性遂識水雲情佳¶
樹細花落清池圓葉生芳時與幽賞欣此一來并¶
　　謔桞(一首二句作春淺愛/鵞黄春深葉漸長)¶
裊裊復揚揚春風折又長絮飛疑燕拂枝重覺鶯藏晚¶
掛初三月秋零一夜霜江邊千萬樹此樹斷人腸¶
　　隔隣桃花
<pb:KR4e0041_WYG_006-6a>
春色䕶低垣晴梢露未乾不愁開處逺深恨折時難水¶
或漂香出人應罷綉㸔願慿雙蛺蝶將夢過東闌¶
　　孤坐¶
春事忽已晚江雲仍乆隂乾坤芳草闊風雨落花深思<md:KR4e0041_SBCK_006-4b>¶極惟孤坐愁多却短吟豈無遊覽意觸日總傷心¶
　　閏七夕¶
星橋方泣别銀渚喜重過鵲整初回駕鸞停暫擲梭歡¶
如前㑹少情比去年多可是勤耕織㤙容兩渡河
<pb:KR4e0041_WYG_006-6b>
　　秋日舟中見蝶¶
趂暖戱晴川依人上畫船粉銷烟翅薄香冷露鬚拳野¶
菜疎籬外山花小逕邊夜深桃李夢猶在綺羅筵¶
　　孤雲為王子囦賦¶
斷影落平湖隂雲逺更孤山川遺迹在天地此身俱空¶
濶飛還白氤氲㸔欲無何須嘆漂泊神化亦須臾¶
　　聴雪軒<md:KR4e0041_SBCK_006-5a>¶虚簷迸玉鳴入夜轉分明風響不相似雨聲無此清倚
<pb:KR4e0041_WYG_006-7a>
窻心不倦撥火耳頻驚道是梅花落梅花落更輕¶
　　直溪閒居¶
處士居&KR0777;谷先生隠直溪水流無曲折沙或湧高低船¶
向花間入雲來竹外迷怡然冲淡意欲與古人齊¶
　　荷葉¶
圓的破蓬苞孤莖上藕稍雨撑栖鷺屋風捲䕃龜巢溪¶
友裁巾幘墟人作飽包小娃曽已折新月拜湖㘭¶
　　桐樹
<pb:KR4e0041_WYG_006-7b>
珎木曙鴉啼瑶枝小鳯栖材憐工製瑟葉想戱裁圭凉¶
送秋聲早隂移夜月低夢回疎雨滴人在轆轤西<md:KR4e0041_SBCK_006-5b>¶　　謝徐良夫惠米¶
玉色西溪米蒲囊手自封恩同粟五秉寵過禄千鍾雲¶
子鮮鮮滑紅芒細細舂加飡愧尸素飯飽一支笻¶
　　季迪病目戱作¶
不寐聴隣鐘聲來覺耳聰夜吟斜避月曉立背當風萬¶
象空花外千山霧雨中欲行俄觸戸昏晝問兒童
<pb:KR4e0041_WYG_006-8a>
　　溪山小隠¶
何處溪山隠衡門對野橋晚風携鶴子春雨種魚苖小¶
逕鈄通竹疎籬曲䕶蕉人生閒自足不用楚詞招¶
　　盟鷗亭¶
舊業水西頭新盟結衆鷗羣疎寒不散影獨暮相投菡<md:KR4e0041_SBCK_006-6a>¶蓞陂塘雨菰蒲野岸秋青田無白鶴得此復何求¶
　　雨¶
雨急愁雲黒窻虛愛竹青石泉流細細山鳥去㝠㝠醉
<pb:KR4e0041_WYG_006-8b>
裏傾荷業饑來煮茯苓不知劉道士何用換鵞經¶
　　愛竹軒¶
為愛軒前竹平安愜此心雨聲西澗曉秋影北堂深瘦¶
倚差差玉疎揺細細金閒容扶短䇿幽處一披襟¶
　　偶題¶
身懶交遊絶時危感慨新清江催短鬢芳草怨歸人花¶
落縱横雨鸎啼淡蕩春欲揺舟楫去波浪沒平津¶
　　曉起<md:KR4e0041_SBCK_006-6b>¶
<pb:KR4e0041_WYG_006-9a>
曉起忽鈎簾青山在短簷花疎風更减衣薄雨重添别¶
意因詩記閒愁與病兼靈荃龜筴在其奈不能占¶
　　送胡鼎文遊越¶
脉脉寒食雨差差桃李花君能輕逺别我獨愛春華山¶
縣増新壘江流失舊沙不須探禹穴科斗已成蛙¶
　　送孫彦聲都事之淮安¶
忠㐮不可見幕下得遺賢䇿可西平楚書能北守燕春¶
旗峽石砦暮雨芍陂田勿易開邊隙兵交又十年
<pb:KR4e0041_WYG_006-9b>
　　贈沈真仲徵士¶
花落滿烟莎蘭舟喜見過壯心丹未已愁鬢緑無多小¶
燕斜斜舞新鶯婉婉歌都將舊遊意一笑付江波<md:KR4e0041_SBCK_006-7a>¶　　送王仲容之上海¶
薄宦依東海孤城隔戍烟花疎寒食後人逺暮㠶前深¶
巷編蒲履斜崗種木綿母煩厭荒寂微禄有畬田¶
　　寄葉徳彰戴叔能¶
江逺樹層層蒲荷葉漸増酒樽池閣雨棋局夜船燈竹
<pb:KR4e0041_WYG_006-10a>
淨删逾瘦花疎掃未能亭亭川上鵠風雨㸔飛騰¶
　　寄海鹽楊砦官¶
海嶼通村險邊城出敵遥旗燈秋塞雨鈴柝夜溝潮士¶
飽爭投石農閒數舞箾毋令廢収穫高隴有枯苖¶
　　送范彦章之雋里¶
輕㠶掛渚蒲兩日到南湖寨結防秋伍城添築壘夫多<md:KR4e0041_SBCK_006-7b>¶風棗花落少雨稷苖枯見説隨陽鴈嗷嗷滿路隅¶
　　寄金友直縣令安吉
<pb:KR4e0041_WYG_006-10b>
山栅䕶層層城陴遇險増逺烽朝屢報高櫓夜頻登薄¶
産千株栗荒租半畝菱憐君治斯邑亦復有能稱¶
　　過束氏廢園有感¶
苑廢主頻更纔登意即傾燕歸隣屋住蛙聚野塘鳴瓦¶
礫鴛鴦字溝渠環珮聲惟餘數株桞衰颯尚多情¶
　　壺中挿緋碧桃索高二校書同詠¶
麗質鬬春華纎穠間更嘉緑烟縈綺雪紅雨亂青霞醒¶
醉休相妬仙凢自一家春風忽披拂㸃綴舞䄄斜
<pb:KR4e0041_WYG_006-11a>
　　春暉堂<md:KR4e0041_SBCK_006-8a>¶春樹藹晴暉山雲並舎飛雙魚供處饌五綵戱時衣病¶
毎通宵坐貧長負米歸人方念離别得養似君稀¶
　　瓶中挿松竹緑蕚梅偶賦¶
清肌不涴塵緑蕚破初勻松竹為三友芝蘭是四隣未¶
銷金殿雪曽報玉堂春欲借東風便持将寄逺人¶
　　贈婉素¶
同祀碧雞神絲蘿又結姻文如謝道韞書逼衛夫人兾
<pb:KR4e0041_WYG_006-11b>
缺終相敬梁鴻不厭貧還能事荆布歸釣五湖濱¶
　　初夏試筆¶
池閣已南風鶯殘藥自紅坐憐脩竹裏行愛緑隂中衣¶
濕蕉無力羅輕扇有功欲揺孤楫去江濶雨濛濛<md:KR4e0041_SBCK_006-8b>¶　　賀趙季文推官致仕¶(二首/)
白髪還家日青衫告老時鄉人邀入社朝士送題詩晚¶
步鳩為杖晨飡肉作糜時時來故里能讀道傍碑¶
　　其二
<pb:KR4e0041_WYG_006-12a>
年至即投簪非縁老病侵車無三驥錫嚢有二疏金荷¶
葉清江曲苔花緑樹隂不須休沐暇日日此追尋¶
　　方氏園居(十首/)¶
北墅花連屋東園菊遶庄病長陪客坐老不厭人狂鵞¶
鴨雙陂雨楂梨小樹霜他年倘相過里邑定名方¶
　　其二
多水少塵埃經年不掃苔竹繁頻洗葉松老别求栽雪¶
竇看碑入雲窻晒㡌開徐文與張羽乗月想能來
<pb:KR4e0041_WYG_006-12b>
　　其三
秋氣入郊墟新凉似雨餘嚢収試騐藥藁集著成書酒<md:KR4e0041_SBCK_006-9a>¶熟知愁減花開覺病除何曽廢錢買山果及溪魚¶
　　其四
解珮酬琴價將書當酒貲竹樓聴雪夜梅屋㸔花時女¶
嫁為農婦児從作圃師隣翁無奈俗招飲豈能辭¶
　　其五
昔事李輕車豪名動狹斜鸎聲吳苑樹驄色武陵花觀
<pb:KR4e0041_WYG_006-13a>
妓江樓月弹棊水殿霞歸來種𤓰果鉏畚是生涯¶
　　其六
舊物嗟孤劍春風别五陵未衰先遣妾已靜更疎僧徃¶
事真騎虎中年得縱鷹兩溪千頃月談坐不須燈¶
　　其七
春社村村鼔豐年樂事同全家兩溪上連日百花中母¶
送歸寧女兒邀讀法翁莫言田野意即是有虞風¶
　　其八
<pb:KR4e0041_WYG_006-13b>
由來種𤓰地隨處即青門習俗羞營利甘貧耻受恩掛¶
簑秋樹濕濯足晚溪渾欲訪齠年友漂零只自存<md:KR4e0041_SBCK_006-9b>¶　　其九
園廬依緑水無吏索租錢嵗計千株橘秋成半畝蓮飲¶
先諸客醉詩許衆人傳為愛溪光好經旬獨棹船¶
　　其十
回汀兼復渚迢逓入漁邦有港皆通檝無山不到窻疎¶
烟春隴犢深雪夜籬尨過客停舟問而翁恐姓龎
<pb:KR4e0041_WYG_006-14a>
　
　
　
　
　
　
　
　
<pb:KR4e0041_WYG_006-14b>
　
　
　
　
　
　
　
　眉菴集巻六
<md:KR4e0041_SBCK_006-10a>¶
<md:KR4e0041_SBCK_007-1a>¶
<pb:KR4e0041_WYG_007-1a>
欽定四庫全書
　眉菴集巻七¶
　　　　　　　　　　　　　明　楊基　撰
　五言律
　　省垣對雨(二首/)¶
朱邸開東閣青閨對晚林雨苔行處濕風葉坐來深俯¶
仰唯緘口交游孰吐心偶逢佳節醉萬事總銷沉¶
　　其二
<pb:KR4e0041_WYG_007-1b>
舊雨深叢菊新霜小樹楓醉憐花冷淡愁愛葉疎紅沙¶
逺無鳴柝江寒有斷鴻羈懐誰共語黙黙坐書空¶
　　贈秦侍儀¶
文采玉姢姢班行内外聯蕃王從學拜邉使候通箋侍¶
立彤庭上追趨法駕前今朝退朝早衣上有爐烟¶
　　送翰林修撰劉用章赴滇陽<md:KR4e0041_SBCK_007-1b>¶桂苑思戎客薇垣亞相才人皆期管樂我獨愛鄒枚霧¶
雨爐熏掩星河殿影開玉堂清切地遲爾早歸來
<pb:KR4e0041_WYG_007-2a>
　　宿髙季迪京館¶
歲晚此相逄鄉情佀酒濃語長銷夜燭夢短及晨鐘急¶
雪風鳴葦微雲月照松鷄前趨闕去寒樹曉蘢䓗¶
　　春盡始聞鶯聲¶
衆緑藹園池鶯聲啼更宜愛於三月暮聽似百花時上¶
苑啼應早南風見自遲綠窓殘夢斷相憶海棠枝¶
　　為牛諒侍御題畫¶
步履近星辰霜凝翠栢新自憐烏府月應照白頭人綉
<pb:KR4e0041_WYG_007-2b>
斧監祠夜封章待漏晨清朝崇孝治一飯不忘親<md:KR4e0041_SBCK_007-2a>¶　　和牛侍御懐弟之作¶
春草綠芊芊看雲憶惠連午隂花蕚上秋色鴈行邉此¶
日臨池坐當時聽雨眠應將舒巻意戱綵北堂前¶
　　懐吴中赤山舊業¶(二首/)
東林携策處南垞釋耕時一逕都縁石諸泉盡到池靜¶
憐松響續凉愛竹隂移盛世容歸隱毋令解組遲¶
　　其二
<pb:KR4e0041_WYG_007-3a>
漸與世紛逺自然塵慮消沿隨碧溪水徑渡綠隂橋岐¶
路迷還識孤村近却遙閒身任來徃不爲野人招¶
　　夏夜有懷¶
重露澄秋色輕風生夜涼碧看湖草亂紅愛渚蓮香有¶
弟徒相憶何人不異鄉悲笳在城上雙淚落衣裳<md:KR4e0041_SBCK_007-2b>¶　　逄鄭校書¶
一從淮水别千里各西東又是秋風後相逢客路中鬚¶
眉怜我老憂患憶君同遥想西齋宿孤燈照影紅
<pb:KR4e0041_WYG_007-3b>
　　江村雜興¶(二十首/)
春墅一鳩啼橋危懶過溪徑苔都上壁野菜不分畦倚¶
杖妨花宻看山碍竹低欲知幽隱處風雨白門西¶
　　其二
陋巷泥三尺無人訪隱淪窓鳴風减睡炊斷雨添貧野¶
路花迎客江橋栁送人暫須依薄俗憩此竄餘身¶
　　其三
春色冶城東花濃笑老翁燕遲雙壘破蜂早一房通薄
<pb:KR4e0041_WYG_007-4a>
瞑山腰雨疎紋水面風便携蓑笠去垂釣綠蒲中¶
　　其四
判醉望愁醒愁因醉轉増已歸仍似客投老漸如僧詩<md:KR4e0041_SBCK_007-3a>¶興風樓笛棋聲雪舫燈莫言渾不解此事野夫能¶
　　其五
東瀼復西圻村村可釣磯草於烟處宻花較雨前稀小¶
管催鶯出疎簾待燕歸傷心新栁色猶妬舊羅衣¶
　　其六
<pb:KR4e0041_WYG_007-4b>
偶因辭祿去聊傍葦邉居瓢棄頻賒後衣存屢典餘晚¶
簾花掠燕春水絮吹魚復恐沙崩石楊栽挿遶廬¶
　　其七
江橋春别後沙舸獨歸時鵞鴨東西宅菰蒲逺近陂藕¶
深荷蓋宻竹瘦筍鞭遲野趣誰能識唯應白鷺知¶
　　其八
斜檻俯江湍輕帘矗小竿栁寒鶯羽濕花暖蝶鬚乾酒¶
或臨流酌詩多寫石看不因迂僻地那得此身安
<pb:KR4e0041_WYG_007-5a>
　　其九
江影揺春樹潮痕摺晚沙綠蕪三尺雨朱槿一籬花去¶
國仍思國還家復夢家自無干禄意何必逺京華<md:KR4e0041_SBCK_007-3b>¶　　其十
將雨山光黒初晴樹色青賣薪沙店逺占糓瓦龜靈石¶
枕支頥冷江瓢潄齒腥醉餘春睡熟長得鳥呼醒¶
　　其十一
乍暖夾衣輕閒依緑渚行鳥喧如有訴花&KR0429;似傷情風
<pb:KR4e0041_WYG_007-5b>
度思前輩才華畏後生自緣耽野趣初不爲逃名¶
　　其十二
詩廢并無藁琴亡况有函菌生舂藥臼苔蝕種花鑱徑¶
濕慵頻掃畦荒懶自芟畏人詢徃事欲語意先慚¶
　　其十三
江月盈盈白墟烟細細隂茅茨孤碓急機杼一燈深短¶
笛多悲調長歌少醉吟自憐知已盡空負壁間琴¶
　　其十四
<pb:KR4e0041_WYG_007-6a>
野渡緣沙濶村酤入市遙雨籬花婉婉風箔葦蕭蕭祠¶
古猶供祭墳荒不禁樵夜來沙觜沒漂斷屋西橋¶
　　其十五
僧居映栁庄漁市入横塘晚渡雙橈月朝吟一硯霜療<md:KR4e0041_SBCK_007-4a>¶貧知有術醫俗笑無方種得青青草離憂頼爾忘¶
　　其十六
清流曲幾囬喫飯此山隈歌斷憐鶯續詩遲畏酒催晚¶
晴初見月春盡尚逄梅歸路緣江熟支笻不用陪
<pb:KR4e0041_WYG_007-6b>
　　其十七
江渚疑無岸䕷蕪逺接波花疎遊騎少酤賤醉人多燕¶
已將雛出蜂能負子過祇愁春已晚欲借魯陽戈¶
　　其十八
咫尺南朝寺松杉覆短垣野猿偷佛供山鳥學人言石¶
氣晴猶濕泉聲靜却喧塵心乆空寂隨意給孤園¶
　　其十九
儀困非無舌顔貧尚有田病多賒藥劵貧乏買山錢白
<pb:KR4e0041_WYG_007-7a>
璧交徵日黄金寵賜年都將舊遊夢一笑野漚邊¶
　　其二十
情深却倦遊矮屋任低頭花落東風怨鶯啼夜雨愁酒¶
煩隣媪買詩許社僧求欲駕東家鶴吹笙到十洲<md:KR4e0041_SBCK_007-4b>¶　　句曲秋日郊居雜興(十首/)¶
茅屋人歸後荒村更異鄉樹寒烏遶月江冷鴈啼霜影¶
頼燈相續愁緣酒在忘明朝覧青鏡白髪幾多長¶
　　其二
<pb:KR4e0041_WYG_007-7b>
出門山氣夕循徑入谿隂野水經寒淺秋風到晚深草¶
潜驚鶻兎莎露啄魚禽自采黄花嗅誰知獨步心¶
　　其三
漸老愛秋光升沉意兩忘鴈聲偏到枕蟲響故依床薜¶
荔千林雨芙蓉一樹霜故園樷菊在衰颯為誰香¶
　　其四
庭樹聚棲鴉溪流沒淺沙瘦憐人似菊濃愛葉如花秋¶
色都連水寒雲忽變霞自慚長在客無地不思家
<pb:KR4e0041_WYG_007-8a>
　　其五
牕掩輝輝燭爐消細細香無風寒尚淺有雨夜偏長飢¶
䑕搖空槖枯螢委破囊十年江海夢此夕詎能忘<md:KR4e0041_SBCK_007-5a>¶　　其六
地與華陽近三峰獨徃來草香千品藥松老一身苔書¶
怪&KR0400;偷讀門經鹿撞開墻東有修竹移向北庭栽¶
　　其七
編竹補疎籬生芻束酒旗鷄豚田祖廟鷹犬獵神祠玉
<pb:KR4e0041_WYG_007-8b>
糁菰為粉璚酥豆作糜兒童採蘆葉爭學短簫吹¶
　　其八
欲往竟無適意行仍獨還猿聲黄葉寺牛背夕陽山書¶
棄將成業身投未老閒相逢莫嘲誚才與不才間¶
　　其九
偶隨黄蝶去岸幘樹邊橋卯酒紅初散朝霞白漸消沙¶
平畱鴈跡水落見魚苗却愛箕山老從容棄一瓢¶
　　其十
<pb:KR4e0041_WYG_007-9a>
落葉擁柴扉村深客過稀曉車分榖去晚笛飯牛歸漁¶
負雨蓑立鳥啣霜果飛此中真小隱予亦久忘機¶
　　杜伯寜雨中相過晚晴送别<md:KR4e0041_SBCK_007-5b>¶念汝能相過危橋渡野塘入門巾屨濕滿席芰荷香我¶
愛秋前雨人誇午後凉都將耕鑿意一笑送斜陽¶
　懷句容縣中諸友¶
　　武師文¶
山市遶寒㕔雲分半榻燈苔荒征訟少果熟稅錢增薄
<pb:KR4e0041_WYG_007-9b>
俸長畱客新詩或寄僧朱絃嗟久斷欲續竟誰能¶
　　趙仲𢎞¶
古貎復長鬚山林一老儒豐城埋古劍滄海得明珠文¶
氣曹劉並才華沈宋俱故園諸友盡相見獨踟蹰¶
　　栢師文¶
白髪已千莖相逢喜氣生看山留十日待月坐三更秋<md:KR4e0041_SBCK_007-6a>¶浦槎頭釣春泥谷口耕莫言蹤跡閟朝市乆知名¶
　　翟好問
<pb:KR4e0041_WYG_007-10a>
愛爾山城隱柴門對縣衙酒貲千畆苧生計一園𤓰雨¶
步荷巾濕風吟蓆㡌斜時時扶短杖看竹到東家¶
　　居行恕¶
一榻卧秋隂松明照夜深瓦枰山館奕石薦竹忩琴老¶
愛籠鵞字貧消買藥金岡頭三日别葉落亂蟬吟¶
　　樊楚尹¶
綠幙雨初涼閒齋夕漏長硯生秋蘚碧花落紫薇香教¶
子抄書法逢人錄酒方自緣耽野趣臺閣意都忘
<pb:KR4e0041_WYG_007-10b>
　　吴善養<md:KR4e0041_SBCK_007-6b>¶心境兩俱寂松風時掩關佩紉蘭葉紫冠製竹皮斑飲¶
少長先醉吟多每自刪近來登眺懶滿壁畫秋山¶
　　吴損菴¶
玉笈佩神經雙瞳煉更青秋雲分席坐春雨卧樓聽掃¶
石持鸞尾&KR0445;泉洗鶴翎清虛長不食輕欲駕飛軿¶
　　巫山隱¶
巫山青十二一一楚江濵自入山中隱都忘夢裡身玉
<pb:KR4e0041_WYG_007-11a>
冠蒼水珮鶴氅紫荷巾媿我方為客秋風滿靣塵¶
　　送句容劉少府回揚州¶
家具一車輕囊書與短檠吏多難别意人有去官情㠶¶
影江沉寺簫聲月到城竹西尋舊業烟雨綠蕪生<md:KR4e0041_SBCK_007-7a>¶　　贈華陽道士徐介之¶
太極仙翁劍相傳此瘞藏蘚痕皆鉄色松影尚雷光斗¶
閣三花供真壇半夜香便須邀顧况特地宿君房¶
　　客懷
<pb:KR4e0041_WYG_007-11b>
休官得養親况及楚江春喜極花迎笑情多栁效顰玉¶
醪銀葉鱠紅稻紫絲蓴遙想西園草青青待逺人¶
　　七月十四日過龍江¶
親已年逾九兒纔月過週家貧歸似客路遠去如流失¶
意螢辭火驚心燕感秋平生離别淚相對未能休¶
　　沙河舟中¶
旅懷歸正急春色到非遙草際風初泛蘭心雪未消鷺<md:KR4e0041_SBCK_007-7b>¶明欺白髪鷗快避輕橈得遂歸田計殊恩感聖朝
<pb:KR4e0041_WYG_007-12a>
　　儀真逢張孟恭¶
相見獨依依都緣㑹靣稀故鄉諸友散獨客幾人歸江¶
總頭全白劉琨事已非野鷗知别意故繞夜航飛¶
　　𤓰州逢邱克荘¶
江水靚如空江華冷未紅憐予猶客裏羡汝已鄉中白¶
苧青衫雨烏紗短帽風不須搖艇子垂釣五湖東¶
　　閏七月二日發淮安¶
舟行日已晡㠶影動檣烏河伯抛錢祭風神酹酒呼紅
<pb:KR4e0041_WYG_007-12b>
憐𤓰似蜜白愛芡如珠且就篙師醉何煩問遠途¶
　　至鍾離發書寄婉素<md:KR4e0041_SBCK_007-8a>¶漂泊嗟吾遠支吾頼汝賢老親思饌肉癡女憶衣綿刀¶
尺砧聲裏燈花笑影邊聊將千里夢持送到金川¶
　　盱眙懷古¶
舊說盱眙縣居民不掩關鷄聲啼鳥上人影落花間簾¶
幙層層雨樓䑓靣靣山惟餘孤塔在秋蘚綠斑斑¶
　　舟中聞促織
<pb:KR4e0041_WYG_007-13a>
促織來何處哀吟近短蓬不堪為客裏况復是舟中殘¶
夢寒衾月孤燈夜枕風此時腸欲斷恨不耳雙聾¶
　　元夕前雨¶
楚澤春初入巴江水又來草憐容易綠花恨較遲開月¶
暗燈慵試衣單苧懶栽晴光在梅栁應待鼓聲催<md:KR4e0041_SBCK_007-8b>¶　　人日懷高啟¶
客路逢人日流光惜易過楚山青漸少吴樹綠還多短¶
草茸茸雪輕鳬隊隊波無因寄高適詩罷獨吟哦
<pb:KR4e0041_WYG_007-13b>
　　哭陳仲野都事沒任所¶(二首/)
氷雪阻修途畸魂託老奴百年鄉夢斷萬里客墳孤囊¶
槖遺書在期功遠姓無一盂寒食飯誰與掃榛蕪¶
　　其二
輿紼暗風沙丹旌映晚霞吏人營殯殮童僕着衰麻襲¶
廕無遺嗣招魂有外家重來恐迷處記取路三义¶
　　送沈自誠任武康縣丞¶
朱紱還家日青衫佐縣時野蠶春自蠒山犬暮生氂細
<pb:KR4e0041_WYG_007-14a>
讀隋唐律間臨漢魏碑都將晉陽事冩作送行詩<md:KR4e0041_SBCK_007-9a>¶　　寄張彦禎¶
城小更臨邊今聞太守賢牛歸新覆屋農種久荒田機¶
杼春坊月旌旗晝壘烟直須興禮樂閭巷盡歌絃¶
　　省中元夕剪綵簇牡丹燈一樹戲題¶
綵樹玉為柯銀燈錦作窩絳紗籠月小金剪得春多暖¶
艶千枝雪天香五色羅掖垣齋事肅相對夜如何¶
　　洪都
<pb:KR4e0041_WYG_007-14b>
江流與郡通山勢向西雄綠樹南風裏黄梅細雨中城¶
門帝子閣鉄柱羽人宫欲就蘇公飲東湖小圃東¶
　　立夏前一日有賦¶
漸老綠隂天無家怯杜鵑東風有今夜芳草又明年蠶<md:KR4e0041_SBCK_007-9b>¶熟新絲後茶香煮酒前都將南浦恨聊寄北忩眠¶
　　東湖晚眺¶
漚沒岸如無凉多栁易枯巫歸神廟静兵語驛亭孤日¶
落霞明渚虹收雨暗湖此時篷底坐天盡是東吴
<pb:KR4e0041_WYG_007-15a>
　　湖口見月¶
秋月自嬋姢澄波照更妍梳憐宫鬂側眉想鏡䑓前初¶
見愁將墮猶觀喜漸圓旅懷何處感風露九江船¶
　　風雨泊舟¶
江渚初寒夜全家在一篷漂零兼主僕憂患及兒童柝¶
響孤城雨鍾聲遠寺風明朝青鏡裏鬚髪定成翁¶
　　晚過秋浦<md:KR4e0041_SBCK_007-10a>¶淡日雨晴天江村正可憐碧雲初見鴈紅樹尚聞蟬一
<pb:KR4e0041_WYG_007-15b>
望皆秋色千山各暮烟自慚簮組累羞近釣魚船¶
　　晚登峨眉亭¶
亭子慿虛好登臨似鏡䑓江分一股折山作兩眉開濃¶
愛秋烟隔顰疑暮雨來短歌聊共冩深愧謫仙才¶
　　沙河至采石¶(四首/)
近午風猶熱微隂日已凄病軀勞更弱憂色瘦偏黧路¶
轉蒹葭入舟從絡緯棲此中腸易斷不待玉關西¶
　　其二
<pb:KR4e0041_WYG_007-16a>
河曲㠶頻轉波高夢屢驚學人狐拜月照骨鬼吹燈斷¶
甓沉沙嘴殘碑露石&KR0994;不知何縣邑芳草沒荒塍¶
　　其三
病後難為客天涯獨此身幾朝纔聽鵲千里未逢人夢<md:KR4e0041_SBCK_007-10b>¶好徒増喜詩工不療貧悔將孤釣艇抛棄五湖濱¶
　　其四
舟中逾一月驛路及三千老淚青衫上新愁白髪前蛩¶
聲秋岸雨鴻影暮河烟不有西征客誰同此夜眠
<pb:KR4e0041_WYG_007-16b>
　　逢鄉人俞武仲¶
釃酒酹江神占風欲問津偶於春草外逢着故鄉人語¶
宻終難别知新却易親因君問先壟清淚滿衣巾¶
　　江船早起¶
霽色耀輕霞風檣起曙鴉防寒慿酒力避淺問漁家日¶
出鷄鳴樹波清蠏上沙此時篷底坐極目看蘆花¶
　　夜坐¶
坐久一船霜神清念慮忘水當深夜白星隔大川黄鐘<md:KR4e0041_SBCK_007-11a>¶
<pb:KR4e0041_WYG_007-17a>
斷松間寺燈歸栁下庄鳬鷖方露宿漁父莫鳴榔¶
　　夜坐聞江聲¶
天寒月滿川冬夜木蘭船人影清於鶴江聲急似弦書¶
殘燈落燼香在帳留烟多少關心事相隨到目前¶
　　江船聞柝¶
月皎江逾白沙明岸欲無柝聲寒郭静人語夜航孤酒¶
渇思分橘衣單怯絮蘆遙憐抱關者霜露裂肌膚¶
　　宿雲港(三首/)
<pb:KR4e0041_WYG_007-17b>
新月低江樹回風疊浪花珠明初見斗綺淡欲銷霞轉¶
柁防危石收㠶避淺沙鄰船有漁火兒女自成家¶
　　其二
孤檝辨漁舟雙旌識戍樓江山人老去歲月水東流鶩<md:KR4e0041_SBCK_007-11b>¶外霞催晚虹邊雨送秋不因風浪急那得此淹留¶
　　其三
江濶淨無埃澄澄一鑑開兩㠶烟外小單櫓月中哀更¶
静漚初定秋深鴈未來誰家東戸好蒲栁逐行栽
<pb:KR4e0041_WYG_007-18a>
　　晚入湖口過大悲閣¶
石斷岸争出蘿垂樹倒縣僧吟秋閣雨人渡野航烟鴈¶
鶩清江畔蒹葭白露前終慚累軒冕空學在家禪¶
　　至吳城山得南風過湖¶
沙嘴南風起船頭雨正飛人方離别去鴈又竟辭歸暖¶
日紅生暈晴波綠漲肥龍君廟前栁顔色妬羅衣¶
　　謁鄱陽湖龍君廟¶
劍履朱袍列幢幡碧殿開舟人沉璧祭神女獻珠來欲<md:KR4e0041_SBCK_007-12a>¶
<pb:KR4e0041_WYG_007-18b>
雨蟬鳴樹將風鵲遶䑓瑤函有珉册猶是楚王裁¶
　　出左蠡望廬山時春雨新霽山色明潤獨不見¶五
　　老峰為賦¶
瀑布銀河落香爐紫霧分諸峰皆翠碧五老獨烟雲澗¶
濕雨猶滴坡香草自薰遙知幽絶處麋鹿自成羣¶
　　夜泊琵琶亭聞笛¶
夜泊古亭邊春愁滿畫船青衫司馬涙紅袖琵琶絃故¶
國人何在澄江月又圓誰將折楊栁三弄落花前
<pb:KR4e0041_WYG_007-19a>
　　江邊小旗亭¶
亭子枕春沙青旗趁雨斜瀟湘新畫壁桃李舊栽花換¶
酒來雙鯉當鑪立兩鴉當年下江客相約送新茶<md:KR4e0041_SBCK_007-12b>¶　　雨中登望湖亭有懷幕中諸友¶
水接虛無白亭浮浩蕩開登臨能幾日風雨又重來藕¶
濕花初歛蒲深葉半摧乍同諸友别吟望獨徘徊¶
　　鸚鵡洲¶
綠遶武昌城遥連漢口營䕷蕪昨夜雨鸚鵡舊時名詩
<pb:KR4e0041_WYG_007-19b>
句憐崔顥才華惜禰衡誰能洲下泊不有釣蓑情¶
　　江夏朱元瑾折蘭花見寄¶
幽蘭不易得孤潔比秋霜自可供金屋何須寄草堂一¶
花湘水碧數葉楚山長便結參差佩羅衣十日香¶
　　岳陽樓¶
春色醉巴&KR0092;闌干落洞庭水吞三楚白山接九疑青空<md:KR4e0041_SBCK_007-13a>¶濶魚龍舞娉婷帝子靈何人夜吹笛風急雨㝠㝠¶
　　舟中聞杜䳌
<pb:KR4e0041_WYG_007-20a>
落月祁陽路聲聲呌子規萬山春盡夜孤枕夢回時客¶
自傷漂泊人誰念别離無多眼中淚聽汝不勝悲¶
　　宿巴陵¶
楚有巴陵好君山對縣門暮烟湘樹逺春雨蜀江渾日¶
落船依岸人歸犬吠村憑虛望雲夢胸次詎能呑¶
　　入永州¶
石氣隂才霧嵐霏暖欲霞憩床腥畏虎飲磵毒防蛇紅¶
葉秋崖樹青蘿晚洞花江山盤屈外遥認兩三家
<pb:KR4e0041_WYG_007-20b>
　　零陵(二首/)<md:KR4e0041_SBCK_007-13b>¶地僻三苗近江回二水兼青林皆種蠟赤榖半收鹽好¶
武人輕鬭多祠俗尚占晚來山霧濕衣薄又須添¶
　　其二
古瓦籠山葛荒碑仆石楠江晴初漲雨城午未銷嵐甕¶
富鯖羞鹿盃渾酒餉蚺邦人盡麻枲終歲不知蠶¶
　　湘中雜言(九首/)¶
春水連春草遙遙一望同烟江來漢口雲樹出湘中竹
<pb:KR4e0041_WYG_007-21a>
有啼痕碧花仍笑靨紅誰能鼓瑤瑟哀怨向東風¶
　　其二
小雨弄春晴湖光媚更清髻憐新沐後眉愛靚籹成鵠¶
潔知無累鷗明覺倍輕離離川上草端為客愁生¶
　　其三
鄂渚雲歸後巴山雨過時䳌啼湘女廟花落楚王祠家¶
遠身如夢愁多鬂易絲聊將身暫泊沙嘴看鸕鷀<md:KR4e0041_SBCK_007-14a>¶　　其四
<pb:KR4e0041_WYG_007-21b>
風起一湖香青青杜若長花迎衝浪楫燕逐使風檣欲¶
采蘭為佩仍褰荔作裳何如山閣上屏裏看瀟湘¶
　　其五
江晚樹沉沉羣山入漢隂驛亭千栁暗僧院百花深鷺¶
曝愁融雪鶯流欲墮金旅懷元易感非有壮遊心¶
　　其六
鷗聚江初靜鴉啼樹已昏碧湘悲帝子芳草怨王孫㠶¶
影烟中浦漁燈雪後村匆匆萬里客極目正銷魂
<pb:KR4e0041_WYG_007-22a>
　　其七
城近江臨郭沙虚月在川栁宜春雪後花怯晚風前野¶
㸑三家市鄉音幾處船坐聽磯下水嘈雜響湘絃¶
　　其八
山霽雲猶濕江寒雪未消雙旗樓鼓急孤塔寺鐘遙水¶
緑鳬鷖藻洲香翡翠苕巴人暮歸急横渡不停橈¶
　　其九
指㸃鷗飛處人間是岳州湘潭山亂出江漢水兼流深<md:KR4e0041_SBCK_007-14b>¶
<pb:KR4e0041_WYG_007-22b>
竹新祠宇飛花舊酒樓平生巴楚夢明日洞庭遊¶
　　初入山西境
晉¶鄙不識稻來麰常在庖民居多土窟官賦半羊毛七¶
月裘寒着千山狼夜嘷遺風唐儉嗇古廟享臯陶¶
　　山西秋日¶
澹日荷香外微涼樹影邊俄聞落疎雨便覺是秋天塞¶
近風寒早天高氣候偏忽思陳鼔吹萬馬向居延¶
　　和宋大叅省垣對雪
<pb:KR4e0041_WYG_007-23a>
和風春前入瑤花雨後寒簾疎穿每易闌曲聚偏難客¶
自衣裳薄人誰夢寐安掖垣今夜直離恨正多端¶
　　(闕題/)
(以下俱原闕/)<md:KR4e0041_SBCK_007-15a>¶
<pb:KR4e0041_WYG_007-24a>
　五言排律¶
　　水邊見新燕¶
昔别秋風後今歸社雨前巢非金屋舊人是玉堂仙頥¶
頷公侯似腰肢妓女憐花明春殿雪栁暗御樓烟羅幕¶
棲長並銀屏過每聫尾寒鶯共濕衣暖蝶爭妍忽見青¶
帘外俄逢綠水邊莫嗔茆舍小臺榭總蕭然¶
　　早秋送趙景普東歸¶
歌斷復依依情多忍遽違未緣春色晚自感故交稀舟
<pb:KR4e0041_WYG_007-24b>
傍荷花宿人先燕子歸乍涼才却扇多病欲添衣驛樹¶
風蟬咽江祠雨鶴飛幾時搖艇子來扣竹間扉¶
　　元夕京城觀燈與楊亷夫先生同賦<md:KR4e0041_SBCK_007-15b>¶琪樹遶春蛾銀燈爛絳羅風柔宵漏永天近月明多瑞¶
靄浮雙闕繁星動兩河仗迎仙佩出香拂輦塵過菡蓞¶
層層雪魚龍灔灔波清時更良夜遊讌莫蹉跎¶
　　送傅子敬憲使¶
朝散掖垣風恩乗憲使驄星辰天咫尺山水浙西東民
<pb:KR4e0041_WYG_007-25a>
力凋零後君心屬念中江晴鷗汎雪雲净鶚横空草復¶
新年綠花仍故苑紅無因送君去鄉夢託㝠鴻¶
　　送竺孟容戍營丘¶
内殿朝辭日東藩報命時白門花婉婉青社草離離山¶
雨朱袍濕江風錦帽欹禡牙朝進祝散敵夜吹箎士馬¶
驚銅鼓兒童織綉旗突圍當左拒射敵中斜枝赤手千<md:KR4e0041_SBCK_007-16a>¶人服丹心一劍知功成正年少雙鬢未如絲¶
　　趙宜人衛氏挽章
<pb:KR4e0041_WYG_007-25b>
故國王孫貴名家母德新令儀推冡婦榮寵錫宜人讀¶
史青閨夜治絲錦帳春野烟條綠柘溪雨采香蘋熊膽¶
資諸子虬髯識衆賓鏡臺俄掩月琴匣久蒙塵遺範傳¶
宗閫悲歌動縉紳霞坡原上草相望一傷神¶
　　八月九日祀社稷述事¶
祝史祝王册儒臣奉誓詞衣冠陳盛典秬鬯降洪釐用¶
報金穰瑞仍祈雨露私勾龍嚴配位神棄肅明祠幣玉¶
趨宗伯笙鏞奏瞽師精靈潜格爾肸蠁儼來思赤壤
<pb:KR4e0041_WYG_007-26a>
新¶封國𤣥牲舊制儀豈惟宜土榖還得奠邦畿師出常
依<md:KR4e0041_SBCK_007-16b>¶主君行每告期禮終受多祜民物正熈熈¶
　　晉邸北狩¶
剛戊吉初㳙藩宫武用宣獮田之藪隰旄節邁闉&KR0437;¶&KR0146;
帀驪為鉓幩銜驒作纒彤弓臣累百貝胄士逾千雲路¶
龍章衮璇霄鶴駕軿和鸞軾前奏韔服䪌傍懸笳鼓鳴¶
翻海罝羅布匝烟獫猋過走兎鷹翥捷飛鳶洡泹多糜¶
鹿豳岐盛豕豣延賓左髀逹登豆右腢穿殪兕才方著
<pb:KR4e0041_WYG_007-26b>
當熊譽又傳骨都魂亦散勅勒部齊遷固以巽爻象不¶
殊詩雅篇邊氓瞻紀律勲業可銘鐫¶
　
　
　
　
　
　眉菴集巻七
¶
<md:KR4e0041_SBCK_008-1a>¶
<pb:KR4e0041_WYG_008-1a>
欽定四庫全書
　眉菴集巻八¶
　　　　　　　　　　　　　明　楊基　撰
　七言律
　　送路季璉問聘河東時東駕出師太原¶(二首/)
三晉封疆拱帝圻兩河山色照戎衣青虹貫日隨星出¶
赤鳥如雲夾電飛使者梅花春後折王孫芳草夢中歸¶
入朝若問東南事積粟如山萬馬肥
<pb:KR4e0041_WYG_008-1b>
　　其二
三讓祠前酒一巵杏花紅白栁絲絲古來使者稱吴札¶
此日行人得趙咨老祖山河終不改諸侯勲業已如斯¶
青宫賜宴如前日為賦栖栖六月詩¶
　　聞官軍南征解圍有日喜而遂詠(四首/)¶
天師南下靜風塵正月樓船渡孟津中外諸侯元有約<md:KR4e0041_SBCK_008-1b>¶東南豪傑豈無人十年白骨埋荒楚一日蒼生去暴秦¶
喜極自提孤劍舞不知雙涙落衣巾
<pb:KR4e0041_WYG_008-2a>
　　其二
巴江東去動旌旗此變還應責望誰尺土未歸終自復¶
一夫作難彼何時北來兵勢當無敵南向人心頼不離¶
見說兩淮消息好已將牛酒犒王師¶
　　其三
兩河精騎向襄陽全蜀材臣出鳯翔天下風雲争㑹合¶
江東子弟謾搶攘人皆厭亂思平世誰不將歸說故鄉¶
我有先塋依古井十年不奠一壺漿
<pb:KR4e0041_WYG_008-2b>
　　其四
官軍聞說下揚州夢裡扶搖賦逺遊天運未容人力勝¶
民心須順物情求遭逢喪亂生何補見得昇平死即休¶
沽取一壺花下酌弟兄兒女笑相酧<md:KR4e0041_SBCK_008-2a>¶　　寄楊鐵厓先生¶
不見雲間楊鐵史寮中七客近如何老來詩句疎狂甚¶
亂後文章感慨多長笛參差吹海鳯小璚楊栁舞天魔¶
春明且盡嬉遊樂莫解梁鴻五噫歌(先生所居/名七者寮)
<pb:KR4e0041_WYG_008-3a>
　　懷悼朱秦仲總制¶
力盡戈鋋援不回猶揮赤手搏風雷波濤失意蛟龍伏¶
肝膽如杠虎豹摧漫使張遼說關羽誰將全武易秦裴¶
煩君更緩須臾死要對春風酒一杯¶
　　送雪坡太守之武林¶
湖上烟飛開畫船鳬鷖鴻鴈滿前川舊遊未覺英雄老¶
遺愛猶思太守賢驛樹籠葱春雨裏江花零落晚風前<md:KR4e0041_SBCK_008-2b>¶遙知不着登山屐先向閭閻問倒懸
<pb:KR4e0041_WYG_008-3b>
　　送謝叅政朝京¶
萬方臣妾歸降日四海諸侯職貢秋七册寶書銀葉篆¶
九重珠絡翠雲裘舍人入奏臚傳早天子論功寵遇優¶
正及燕山三尺雪馬蹄須遍御街遊¶
　　郡齋養痾呈醉樵内史(三首/)¶
江雲倐忽暝還收五月猶寒着敝裘芳草斜陽看易晚¶
綠荷疎雨聽如秋池塘空濶蜻蜓喜簾幙蕭條燕子愁¶
不是無言成獨坐暫將心事静中求
<pb:KR4e0041_WYG_008-4a>
　　其二
小軒新沐喜神清短幘单衣覺漸輕松下琴書晴亦潤¶
竹西忩戸晚猶明愁來對酒心先醉病後看花意懶行<md:KR4e0041_SBCK_008-3a>¶却憶故山深處立綠蘿千樹呌流鶯¶
　　其三
亂裏情懷苦未開更兼貧病兩相催翻書自取醫方讀¶
冩劵頻賒藥品裁有子問安催啖粥無人療渇漫思梅¶
東山謝傅能相憶風雨園丁送韭來
<pb:KR4e0041_WYG_008-4b>
　　送潘省參榖北覲¶
黄鉞專征異撫軍薊門鼙鼓接西秦江淮久頼齊桓伯¶
中外方思李泌臣鶴駕簫聲丹禁曉龍池栁色舊宫春¶
邦交不用縱横術况復東周有古人¶
　　挽吕輔之參軍¶
老來不作華亭尹死後仍書貞惠君猶有綈袍憐范叔¶
更無珠履哭田文練兵每到防秋試積粟多緣歉歲分<md:KR4e0041_SBCK_008-3b>¶欲奠一尊招夜月紫藤蒼栢繞孤墳
<pb:KR4e0041_WYG_008-5a>
　　送錢思復曲江¶
庾信文章四十年一官今喜便宜遷諸侯賔客青雲表¶
亂世功名白髮前弟子年來金馬詔故人天上玉樓宣¶
先生且向江南老草閣東風聽雨眠¶
　　登石湖山亭和胡宣古宋仲温¶
危亭百尺瞰奔湍落日清虛縹緲間石壁倚風青鳥下¶
洞簫吹月玉龍還霸圖猶在英雄夢雲氣或連吳越山¶
無限興亡眼前事五湖烟水不相關
<pb:KR4e0041_WYG_008-5b>
　　虎丘遊和張雲門韻¶
烟草離離接故宫劍光無復吐長虹虬髯一怒江山定<md:KR4e0041_SBCK_008-4a>¶烏喙重來苑囿空佛宇勢凌雲海日梵鍾聲和塔鈴風¶
峯前虎去髙丘在野草殘花泣露紅¶
　　追送徐孟岳¶
長洲苑前春草生騎馬送君君已行東風楊栁忽淡蕩¶
新水鵞鴨自縱横青菘堆雨晚飯足白苧裁雪春衣成¶
隣家有酒可賸買我欲相從聽早鶯
<pb:KR4e0041_WYG_008-6a>
　　寄王常宗¶
不為春愁減帶圍自緣多病故人稀無多的的梅花在¶
有幾斜斜燕子歸月上湖平還蕩槳酒醒風起更添衣¶
㣲官未得追隨去定悒爐熏静掩扉¶
　　寄號醉樵饒介之<md:KR4e0041_SBCK_008-4b>¶萬里西風到井梧泠泠秋水接平蕪清虛自是松間鶴¶
瘦硬何須石上蒲千古英雄雙醉眼四山風雨一樵夫¶
正須斤斧收材木要向凌烟見畫圖
<pb:KR4e0041_WYG_008-6b>
　　送胡布張憲二軍咨¶(二首/)
鳯凰出世不多見神駒汗血非全功子龍勇冠萬人敵¶
劉表氣壓三軍雄㑹使策勲夸海内何必紀姓歸遼東¶
遲子縱横覽八極當駕巨浪乗長風¶
　　其二
丈夫許國亦何蚤中興紱冕皆吾徒絳火流雲赤雀下¶
神劍入海妖龍屠秦人玉琯不自惜宋客燕石何其愚¶
㑹見清明舊雕鶚鶱飛萬里騁良圖
<pb:KR4e0041_WYG_008-7a>
　　送趙智之海濱兼柬乃伯元鼎<md:KR4e0041_SBCK_008-5a>¶十月肅霜霜未嚴片㠶歸去雨纎纎鴈飛空濶雙斜影¶
山隔蒼茫一翠尖自笑楊雄登館閣誰憐膠鬲在魚鹽¶
到家為我寒暄問汝伯遙應雪滿髯¶
　　寓雲間送人之上海兼簡曲江居士¶
嗟予多難未能歸念爾無家更别離春近江花開次第¶
雪消沙鴈落參差英雄惟贈劍三尺貧賤相逄酒一巵¶
為語海州錢博士白頭誰與細論詩
<pb:KR4e0041_WYG_008-7b>
　　同雲間謝嘉書張夢辰舟¶
手持三尺青琅玕鼓枻來徃凌風湍放歌吳淞江月白¶
濯足洞庭秋水寒黄金何用鑄范蠡紫蓴自足供張翰¶
扁舟早晚落吾手便當相逐投魚竿<md:KR4e0041_SBCK_008-5b>¶　　將歸吳中留書雲間齋舍¶
讀書喜逄明主知直節不受儒官欺男兒自當萬人敵¶
少壮恥為童子師江總還家向草草仲尼去魯獨遲遲¶
蜀雲亭下春消息雪白梅花開一枝
<pb:KR4e0041_WYG_008-8a>
　　元夕次韻鐵崖先生¶(三首/)
千輪萬騎影參差盡道風光勝舊時珠果亂抛金並蔕¶
銀花交射玉連枝星緣燈映看偏密月為人留下轉遲¶
白髪老仙逢盛事綵毫先詠太平詩¶
　　其二
星斗斕斒落絳河魚龍㶑灔出滄波尋常巷陌皆車馬¶
到處笙歌盡綺羅人意尚嫌春夜短燈光更比月明多¶
謾教夷女傞傞舞細按吳兒宛宛歌<md:KR4e0041_SBCK_008-6a>¶
<pb:KR4e0041_WYG_008-8b>
　　和謝雪坡錢塘見寄¶
經旬不見謝宣城小楷烏絲寄逺情黄篾樓髙春夢破¶
綠羅衣薄暮寒生鶴臨沙渚鷗俱浴花落江泥燕與争¶
亦欲雨蓑搖短楫西湖新水蕩空明¶
　　送鄭本初還越¶
深冬未飄一片雪江梅已開千樹花出門上馬霜滿屋¶
舞劍聞鷄月在沙秦豈無人徒贈策楚雖三户復成家¶
壯懐亦有東遊夢明日津頭見斷槎
<pb:KR4e0041_WYG_008-9a>
　　赤山書事寄龜巢謝隐君君南蘭陵人今避兵¶居
　　吴長洲之獨樹湖¶
曾向溪南看藝麻竹杠兠子一肩斜秧苗尚短仍含穀<md:KR4e0041_SBCK_008-6b>¶荷葉才高已上花蠶屋柘烟朝焙蠒鵲爐沉火晝薰茶¶
而今風雨成抛絶卧聽西園兩部蛙¶
　　贈勤上人别兼簡雲間陶宗儀¶
澄公髙義動山川亂後今逢弟子賢四海交遊諸老盡¶
百年衣鉢一燈傳詩題玉几峰前竹社散東林寺裏蓮
<pb:KR4e0041_WYG_008-9b>
惟有赤城陶逸史老懐能說舊時禪¶
　　寄林訓導謨¶
江上雪消春水渾故人書札到柴門英雄所見自相合¶
貧賤之交誰與論漢室山河終混一秦城樓閣易黄昏¶
平生不識之無字也學相如與賣文¶
　　長洲何明府見過<md:KR4e0041_SBCK_008-7a>¶使君麾節耒相訪正及南風百草長新語驚人渾爛漫¶
竒才化俗更循良西山雲朶金銀氣東閣梅花氷雪香
<pb:KR4e0041_WYG_008-10a>
便欲乗槎逺相從鳬鷖春水綠茫茫¶
　　漫興¶
十日南風吹雨晴隣家鵞鴨傍人鳴蒼苔門巷槐花落¶
青草池塘荷葉生已喜包茅來楚貢不勞酈舌下齊城¶
野情欲買滄浪屋醉詠鳬鷖歌太平¶
　　聞雪坡將還吳門¶
桑葉重重戴勝飛行人多報故人歸髩從别後星星出¶
花到春深樹樹稀詩喜官閒能不廢身緣謀拙事多違
<pb:KR4e0041_WYG_008-10b>
便須出郭相迎迓遮莫南風雨滿衣<md:KR4e0041_SBCK_008-7b>¶　　懷王隠君止仲¶
小几支頥却掩書身閒喜復見秋初山林自此縱横落¶
絺綌於人次第疎沙鳥浴江明白鷺水花搖雨淡紅蕖¶
相知獨有王摩詰兩月無詩寄草廬¶
　　附王半軒次韻寄答¶
　懷刺歸來卧枕書白雲滿榻閉門初草𤣥未信揚雄¶
　病禮法從知阮籍疎短障夕陽悲蟋蟀方塘秋水老
<pb:KR4e0041_WYG_008-11a>
　芙蕖南村口燥呼難得一任狂風攪敝廬¶
　　懷高著作季廸¶
坐看青江飲白虹不知樓閣又秋風瀰漫禾黍蒼烟外¶
零落芙蓉暮雨中富貴逼人驚變豹文章鳴世豈雕蟲<md:KR4e0041_SBCK_008-8a>¶清時欲草征西檄只有陳留阮瑀工¶
　　附高青丘次韻寄答¶
　殘雨翛翛映彩虹憐君獨咏楚䑓風逺江㠶影秋蕪¶
　外故苑砧聲晚樹中壯歲漸如辭幕燕閒身猶坐蠧
<pb:KR4e0041_WYG_008-11b>
　書蟲雅音自古無能好莫向人誇瑟最工¶
　　江村寒食¶
預折楊枝挿繞簷豆糜香軟麥&KR0307;甜春衣未染新絲織¶
午篆猶分舊火&KR0264;小雨送花青見蕚輕雷摧笋碧抽尖¶
不因人逺傷離别那得春愁上短髯
　　乗槎為日者張徳元賦¶
百尺枯槎孕氣靈濤花空影入滄溟星河弄月珠胎白<md:KR4e0041_SBCK_008-8b>¶銀漢流雲鵲羽青坐拂珊瑚龍婉婉卧看蓬島翠㝠㝠
<pb:KR4e0041_WYG_008-12a>
不須更問君平卜認得黄姑駕彩軿¶
　　白雲深處為天平圭上人賦¶
上人卓錫亂雲中縹緲蓮花第幾峯行盡崎嶇方見塔¶
望迷樓閣但聞鐘四山曉氣層層雨一逕秋隂曲曲松¶
幾度相尋問童子水流花落竟無蹤¶
　　聽秋軒為方上人題¶
聽秋軒前秋滿庭聽秋軒裏貯秋聲噫嘘萬竅西南發¶
搖落四山風雨鳴定起寳花如雪墮夢回璧月帶潮生
<pb:KR4e0041_WYG_008-12b>
便須飛錫蒼梧野聞取鈞天九奏笙¶
　　雨中懷沈逹卿茂卿<md:KR4e0041_SBCK_008-9a>¶立春一月二十日江鷗野鶩飛滿池杏花差白淨洗面¶
楊栁半青爭畫眉沈郎多病徴未起王孫不歸吁可悲¶
南周山頭養親好贈以金盤五色芝¶
　　天妃宫贈道士沈雪溪¶
帝遣神妃降紫芬海波搖蕩赤霞裙月明貝闕金銀氣¶
日暖龍旂贔屭紋青册簡書天上錫紺帷靈語夜深聞
<pb:KR4e0041_WYG_008-13a>
方壇露冷三花繞坐演琅函大篆文¶
　　題明皇貴妃對奕祿山傍觀圖¶
深院紋楸敵睡魔玉環用意蹙雙蛾只因數子藏機密¶
不覺三郎失着多布陣似窺龍尾道爭邊未至馬嵬坡¶
有人冷眼觀成敗若個胡兒是爛柯<md:KR4e0041_SBCK_008-9b>¶　　問梅次趙元鼎韻¶
驚散溪頭一樹雲故人相别又相親兩三枝上幾分月¶
四五㸃中多少春不入楚騷緣底事畨成𦍑笛是何因
<pb:KR4e0041_WYG_008-13b>
芳心欲露還羞澁踏雪歸來香滿身¶
　　望太湖¶
天帝何年遣六丁鑿開混沌是雙青湖通南北澄氷鑑¶
山斷東西列畫屏挾雨龍歸霄漢暝網魚船過水雲腥¶
乗風欲往終吾老甪里先生古洞庭¶
　　初春(二首/)¶
雪晴泥軟不生埃春水浮香上綠苔栁色嫩於鵞破殼¶
笋痕斑似鹿辭胎踏青鞋韈平頭製試暖衣裳稱體裁<md:KR4e0041_SBCK_008-10a>¶
<pb:KR4e0041_WYG_008-14a>
安得草堂江浦上紫桃紅杏一齊開¶
　　其二
春色撩人到水涯草香蘭氣總詩材酒邀同伴嘗新熟¶
花趁初晴賞半開蹀&KR1923;馬隨車響過鞦韆人送笑聲來¶
直須清夜紅羅燭莫負東風玉鏡䑓¶
　　春日雜詠(四首/)¶
雨雨風風未肯晴百年時序逼清明花無桃李非春色¶
人有笙歌是太平黄鳥巧衝蝴蝶過紫騮驕趁玉驄行
<pb:KR4e0041_WYG_008-14b>
酒家不用逢人問高挿花枝作斾迎¶
　　其二
偶自循籬出逕苔刺桐花落野棠開一年春已無多在¶
幾個人曽有暇來浸榖陂塘科斗亂浴蠶時節杜䳌哀¶
買山莫種閒花栁多覔松栽與栢栽<md:KR4e0041_SBCK_008-10b>¶　　其三
蘭心刺促上枯根草色淒迷入舊痕灘觜無泥沙自白¶
潮頭有雨水先渾龍祠神去鴉鳴樹魚市人歸犬應門
<pb:KR4e0041_WYG_008-15a>
便織蓑衣與牛薦此身只合老江村¶
　　其四
陋巷荒蕪野趣濃小溪春水恰船通無邊草色猶春雨¶
有幾梅花更晚風文體敢期盧駱並交情惟許范張同¶
欲將浪迹隨漚鳥錯比溪南是瀼東¶
　　見花¶
聽風聽雨坐空齋不道春花爛漫開亂世身如危處立¶
異鄉人似夢中來十年多故塵雙鬂萬事無心酒一杯
<pb:KR4e0041_WYG_008-15b>
明日清明改新火且將榆栁着殘灰¶
　　清明後見花狼藉<md:KR4e0041_SBCK_008-11a>¶春到清明花漸稀花應憐我見春遲多情杜牧重來日¶
前度劉郎再到時莫為東風愁對酒且因流水獨臨池¶
短墻深處無人折留得殘紅四五枝¶
　　立夏¶
風雨都無半日春滿溪鵞鴨水迷津櫻桃子熟已薦廟¶
芭蕉葉長才過人壯歲得閒緣性拙故交雖淡却情真
<pb:KR4e0041_WYG_008-16a>
如何蓋得江邊屋賸采新荷飯綠蒓¶
　　木茶爐¶
紺綠仙人煉玉膚花神為曝紫霞腴九天清淚沾明月¶
一㸃芳心托鷓鴣肌骨已為香魄死夢魂猶在露團枯¶
孀娥莫怨花零落分付餘醺與酪奴<md:KR4e0041_SBCK_008-11b>¶　　竹素圖¶
百尺飛樓似石渠牙籖五色照窓虚平生不惜千金費¶
喪亂猶存萬巻餘秦火已來皆斷簡楚經之外總閒書
<pb:KR4e0041_WYG_008-16b>
晴雲滿榻芝香散應與諸郎校一初¶
　　裁竹¶
劚開蒼蘚種琅玕移得瀟湘入座看宿土半含春雨潤¶
短籬斜䕶晚風寒紫苞未見搖氷雪翠葉終須宿鳯鸞¶
何處銀笙吹夜月碧袍零落滿闌干¶
　　鵞翎菊¶
曾隨漚鷺浴滄浪又對芙蓉試淺粧露冷有香栖晚圃¶
月明無夢到寒塘綠波春草當時雨黄葉秋風此夜霜<md:KR4e0041_SBCK_008-12a>¶
<pb:KR4e0041_WYG_008-17a>
莫道淵明最憐惜右軍應為寫千行¶
　　卜流(吳<人於初正以榖占人一年休咎炒成花¶者/吉否反是)
春入吳門十萬家家家爆榖作生涯就鍋裂碎黄金粟¶
随手翻成白玉花紅粉佳人占喜事白頭老子問年華¶
晚來分付兒童戲數片江梅撲鬂斜¶
　　梅花夢¶
綠蕚仙人曉睡濃香魂縹緲逐東風翠禽啼破春如海¶
蝴蝶飛來月滿空白玉樓䑓渾落莫黄昏時節正朦朧
<pb:KR4e0041_WYG_008-17b>
巡簷欲問神遊處只在孤山淺水東
　　徴赴京¶
亂後人如再得生敢於世上望聲名詩吟白屋惟安隱<md:KR4e0041_SBCK_008-12b>¶詔落丹厓陡失驚鳯闕有心求柱梲鯫材何量抵瓶罌¶
不堪故舊愁分手楊栁楓橋第一程¶
　　到京¶
欝葱王氣古金陵㤗運重新感盛明臣庻梯航趨上¶國
江山龍虎衞髙城六街塵掠秦淮過萬户鍾聲魏闕¶鳴
<pb:KR4e0041_WYG_008-18a>
白髮到京期少補敢將詞賦重聲名¶
　　奉天殿早朝¶(二首/)
雙闕翬飛紫蓋高日華雲影映松濤萬年青擁連枝橘¶
千葉紅開並蔕桃仗以玉龍銜寶玦珮將金兕錯銀刀¶
乍晴風日忻妍美闔殿齊穿御賜袍¶
　　其二
貂璫綉帽列金撾玉節龍旂拱翠華甘露欺霜凝紫液<md:KR4e0041_SBCK_008-13a>¶卿雲如蓋結丹霞鶯聲近隔宫中栁駿騎遙穿仗外花
<pb:KR4e0041_WYG_008-18b>
聖主直教恩澤遍香羅先到小臣家¶
　　新正試筆¶
寒隨殘臘去匆匆又見年光入眼濃恨不髪如春草綠¶
笑曽花似面顔紅門無賀客酬佳節座有癡兒夀老翁¶
已許承恩趨鳯闕珮聲齊到日華東¶
　　雪¶
欹欹整整復皚皚可是春氷細剪裁到處江山皆玉立¶
誰家庭院不花開幾回旋繞還飛去半餉悠揚却下來
<pb:KR4e0041_WYG_008-19a>
獨有梅邊易消滅也應和氣近蓬萊¶
　　東風<md:KR4e0041_SBCK_008-13b>¶曉寒衣袂欲生稜沉火微薰半臂綾内苑未消千樹雪¶
東風先解一池氷梅驚玉笛吹還落栁傍珠簾折未能¶
回首帝城明月滿六街簫鼓萬家燈¶
　　元夕觀燈¶
綵鸞扶轂駕雲軿寶騎揚鑣逐隊行十里燈光欺月色¶
九衢歌響雜簫聲綺羅香繞長春苑珠翠人遊不夜城
<pb:KR4e0041_WYG_008-19b>
喜極未能閒坐得也隨僚友看昇平¶
　　塔燈應制¶
百尺浮屠聳半空闌干十二影玲瓏日臨銅柱霞標爛¶
風颺銀花火樹紅一劍騰光衝斗口五星揚彩入離宫¶
高明願與君心並徧照逃亡草野中<md:KR4e0041_SBCK_008-14a>¶　　上馬¶
晴來未覺是春朝已有東風着栁條雪自堅牢盈尺在¶
氷纔輕薄一邊消不愁霧暗看花眼且倩人扶上馬腰
<pb:KR4e0041_WYG_008-20a>
却憶探春湖上路小紅船子木蘭橈¶
　　新春左掖簡方員外¶
鷄籌送曉日初長粉署微薫應漏香草色才回半痕綠¶
栁條初染一分黄玉壺氷解春無迹羅幕風来澹有光¶
自愧才疎非畫諾敢隨鳴鳯集朝陽¶
　　送周鍊師𤣥初還吴¶
𤣥都春暖碧桃開鳴佩朝天到鳯䑓夜檄雨龍江上發¶
曉呼雲鶴洞中來黄精却老和泉煮丹橘娱親遶舍栽<md:KR4e0041_SBCK_008-14b>¶
<pb:KR4e0041_WYG_008-20b>
為問長生應有術早修真籙進蓬萊¶
　　感春¶
茂苑東風散鼓鼙草堂近在栁營西春衣禁酒聊存着¶
詩句懷人每謾題花有底忙衝蝶過鳥能多慧學鶯啼¶
閒身凖擬看山色又復朝叅逐馬蹄¶
　　春日出郊¶
偶臨春水賞春晴更覺身隨步履輕人靣映花渾一色¶
竹音和雨恰齊聲衣從典盡須沉醉簮未容投且暫行
<pb:KR4e0041_WYG_008-21a>
除却鳯林佳麗地更於何處樂昇平¶
　　送杭太祝代祀四瀆¶
馮夷擊鼓走黄能夜報祠宫代祀來虎節不須桐柏去<md:KR4e0041_SBCK_008-15a>¶龍香且向吕梁開古來河海猶三望今日風塵上九垓¶
若對壽春城下月可能巵酒酹荒萊<(黄能之能匡來反/¶水中三足鱉名也)
　　應制送安南使臣杜相之還國¶
都門車馬曉騑騑勅送陪臣萬里歸使者重聞新寵詔¶
嗣王仍賜舊頒衣驛亭五月蕉花落江路南風荔子肥
<pb:KR4e0041_WYG_008-21b>
歸報大廷方徹樂也知存沒感皇威¶
　　送僧住姑蘇北禪¶
六年江海一論心又聽鐘聲出禁林歸路暖風芳草合¶
講堂春雨落花深未誇葛老三編論獨愛韋郎五字吟¶
水月仙人塵不染待君重振海潮音¶
　　悼楊文舉博士<md:KR4e0041_SBCK_008-15b>¶白髮蒼髯老太常亂離終喜得還鄉八分書古追東漢¶
七字詩工到盛唐謫久已無書滿屋病多惟有藥成囊
<pb:KR4e0041_WYG_008-22a>
我慚同姓曽聨職宿草西風淚數行¶
　　送鄭與權之官七閩¶
七閩地暖不飛雪山路早行仍衣綿黄金結客記昔日¶
白髪上官非壮年荔子曉風人似玉桄榔春雨樹如烟¶
還家定跨揚州鶴流水寒松遶墓田¶
　　題玉真觀¶
五色琳宫綴玉題萬年瑤冊秘金泥屏風盡是青山疊¶
旛蓋都將綠樹迷雲氣長隂時嘯虎日華先曉夜聞鷄
<pb:KR4e0041_WYG_008-22b>
閒身願得同真侣卧看&KR0687;&KR0687;鹿引麛<md:KR4e0041_SBCK_008-16a>¶　　送俊用章上人還中竺¶
五色雲函貝葉牋寳幢花雨下諸天纔叅闕下䕫龍會¶
又赴山中鹿豕筵萬法西來知幾刼一枝東指已千年¶
行當着屐藤蘿外共看峰頭玉井蓮¶
　　春宵樓¶
春宵樓上人如玉一刻光隂直萬錢簾底按歌風細細¶
酒闌私語月姢姢錦窩香暖雲初散羅幕燈昏客未眠
<pb:KR4e0041_WYG_008-23a>
莫怪銅壺太催促長門猶嘆夜如年¶
　　狂歌¶
東風十日不成雨北郭兩山吹作塵縱横自可二千石¶
貧賤何須七尺身醉後狂歌皆慟哭老來春色最傷神<md:KR4e0041_SBCK_008-16b>¶且將建業城邊栁持贈山陽笛裏人¶
　　秦淮官舍懐春¶
潮來灘觜綠沉沙獨坐㣲吟送物華强健憶曾身似犢¶
風流那復鬢如鴉十年金谷園中友三月長安馬上花
<pb:KR4e0041_WYG_008-23b>
春色正濃人意好且教群吏暫休衙¶
　　晚春(三首/)¶
旌旗獵獵繞髙城曲水飄香出綉楹雨頡風頏枝外蝶¶
花遮栁映樹頭鶯乍籠紗幘羞容老試着羅衣覺體輕¶
猶憶醉歸湖上路滿身飛絮馬縱横¶
　　其二
宫樹㕘差帶苑墻暖塵兼霧撲衣裳新蒲細栁皆春色¶
紫燕黄鶯欲斷腸沽酒客來花未落祓除人去水猶香<md:KR4e0041_SBCK_008-17a>¶
<pb:KR4e0041_WYG_008-24a>
老懷無復登臨賞坐對鍾山到夕陽¶
　　其三
辛夷如雪照庭柯老去愁驚日已過芳草漸於歌館宻¶
落花偏向舞筵多故人别後皆黄土南浦春來又綠波¶
便欲移家勾曲住採芝種玉此山阿¶
　　寓江寕村居病起寫懐¶(十首/)
落梅風急晚蕭蕭病起愁驚雪盡消巵酒不添前日量¶
帶圍初减舊時腰髙樓錦瑟花連屋深巷珠簾栁映橋
<pb:KR4e0041_WYG_008-24b>
准擬青鞋踏春草看他翡翠戲蘭苕¶
　　其二
病體支離倦裏巾偶因行樂見陽春梅緣無恨尋常瘦¶
栁故多愁日夜顰夢裏笙歌隨騕褭畫中羅綺繡麒麟¶
相期欲就吳姬飲却恐江花笑客貧<md:KR4e0041_SBCK_008-17b>¶　　其三
性懶逢春睡轉昏曉鶯多在夢中聞故人錦字憑誰寄¶
學士銀魚每自焚布穀雨晴宜種藥葡蒲水暖欲生芹
<pb:KR4e0041_WYG_008-25a>
相思未信蓬山逺只隔江東一片雲¶
　　其四
望盡吳山是楚峰一緘芳信托歸鴻丁香暗結盈盈露¶
荳蔻㣲含細細風春水染衣鸚鵡綠江花落酒杜䳌紅¶
此身曾是登瀛客未信扶桑弱水東¶
　　其五
不知殘雪是春光起見輕雲覆野塘春草春江相妬綠¶
新鶯新栁鬭争黄囊無太史新頒厯衣有容臺舊賜香
<pb:KR4e0041_WYG_008-25b>
但使清尊花底醉任教白髮鏡中長¶
　　其六
東風拂栁軟婆娑野鳥啼春聽未和世事不隨人意好¶
雨聲偏為客愁多回文篆小香如蟻凹面杯深酒勝鵞<md:KR4e0041_SBCK_008-18a>¶一帶春江皆碧草却愁無地着漁蓑¶
　　其七
醉舞狂歌四十年老來參得一乗禪東風未濕墻腰雪¶
細雨㣲添石眼泉無數白鷗閒似我一江春水碧於天
<pb:KR4e0041_WYG_008-26a>
莫言笠澤非彭澤定擬金川是輞川¶
　　其八
坐對青山覺眼明山應憐我眼偏青一官不博三竿日¶
萬事無過兩鬢星花底蛛絲迷蛺蝶草根蝦族變蜻蜓¶
文章無預封侯相莫向人誇識一丁¶
　　其九
十里吴堤踏暖塵老懐忽憶故鄉春泥金孔雀裁歌扇¶
刻玉麒麟壓舞茵翠袖錦筝邀上客畫船銀燭照歸人
<pb:KR4e0041_WYG_008-26b>
而今白髪東風裏疑是前身與後身¶
　　其十
門外春泥一尺深窓間雲氣十分隂寒毡溜雨衾如鐵<md:KR4e0041_SBCK_008-18b>¶濕竈凝烟火似金酒解驅愁時强飲詩多感舊懶長吟¶
貧家不願千金粟但得陽烏照晚林¶
　　新栁¶
濃如烟草淡如金濯濯姿容裊裊隂漸軟已無憔悴色¶
未長先有别離心風來東面知春淺月到梢頭覺夜深
<pb:KR4e0041_WYG_008-27a>
惆悵隋宫千萬樹淡烟疎雨正沉沉¶
　　春草¶
嫩綠柔香逺更濃春來無處不茸茸六朝舊恨斜陽裏¶
南浦新愁細雨中近水欲迷歌扇綠隔花偏櫬舞裙紅¶
平川十里人歸晚無數牛羊一笛風¶
　　春水<md:KR4e0041_SBCK_008-19a>¶溶溶漾漾欲平橋知是巴江雪盡消紅雨落花來衮衮¶
綠烟芳草去迢迢沅湘已沒鷗邊渡湓浦新添鶩外潮
<pb:KR4e0041_WYG_008-27b>
向晚漁郎走相報大家齊上木蘭橈¶
　　樹底¶
偶自無眠樹底行不關春色惱人情蛙當静夜聽偏閙¶
鳥並深池宿屢驚楊栁無風偏嬝娜梨花有月更分明¶
春江一𣲖東流去剛道波聲為不平¶
　　白髪¶
江栁逢春已變金雪消江水到門深青山識我歸來意¶
白髪消人仕宦心半醉半醒花冉冉閒愁閒悶(闕/)
<pb:KR4e0041_WYG_008-28a>
莫言萬事中年後不是中年已不禁<md:KR4e0041_SBCK_008-19b>¶　　减衣¶
春衣初减覺身輕老眼緣晴逺倍明濯足愛臨流水坐¶
看山羞逐少年行江花一色多於雪野鳥雙啼(闕/)¶
莫道飄零易傷感故鄉應更不勝情¶
　　清明寫懷¶
江樹蘢䓤入苑青祓除時節又清明漢宫蠟燭分(闕/)¶
唐女羅衣傍水行一片花飛愁燕燕三分春去怨鶯鶯
<pb:KR4e0041_WYG_008-28b>
人生幾度東闌雪莫道黄州自有情¶
　　江畔尋花偶成¶(二首/)
細草平沙暖更融謾隨蝴蝶步東風衰髯照水疑添白¶
老眼看花覺厭紅且自細聽鶯宛宛莫教深惜燕怱怱<md:KR4e0041_SBCK_008-20a>¶江村到處皆春色聊與行人弔客中¶
　　其二
偶隨流水到花邊便覺心清似昔年春色自來皆夢裡¶
人生何必盡樽前平原席上三千客金谷園中百萬錢
<pb:KR4e0041_WYG_008-29a>
俛仰繁華竟陳迹野花啼鳥謾留連¶
　　上巳對雨¶
三月長安草滿坡年年修禊襍笙歌麗人羅䄂珠腰衱¶
中使銀鐺錦靿靴江上只今春雨暗水邊何處落花多¶
不須惆悵開元事寂寂山隂長薜蘿¶
　　再用前韻書事¶(三首/)
春來不到鳯凰坡辜負江頭白苧歌輕薄衣裳宜換裌¶
軟紅泥土不沾靴鶯緣夢短嗔啼早雨為花疎厭聽多<md:KR4e0041_SBCK_008-20b>¶
<pb:KR4e0041_WYG_008-29b>
只恐新晴便零落南風吹老樹隂蘿¶
　　其二
溱水遙連洧水坡周人按舞鄭人歌轆轤回轉秋千索¶
龜甲斜縫蹴踘靴轍迹不教青草合鶯聲偏向綠楊多¶
而今折贈無紅葉枳棘䝉茸蓋女蘿¶
　　其三
莫將南浦擬東坡且對吴兒唱楚歌醉裏那知髯似㦸¶
老來方信面如靴驚人事業非難做傳世文章不在多
<pb:KR4e0041_WYG_008-30a>
步逐東風看花栁幾時山月照烟蘿¶
　　春日白門冩懷用高季廸韻¶(十首/)
得歸雖喜未忘悲夢裏愁驚在别離尚短栁如新折後¶
已殘梅似半開時江雷殷夜蟲蛇早山雨崇朝蛺蝶遲¶
製取烏紗籠白髪免教春色笑人衰<md:KR4e0041_SBCK_008-21a>¶　　其二
萬里歸來戴鶡冠老懷無復舊時歡沙邊野水鷗隨汲¶
竹外青山鶴從看花信幾畨風作陣江聲連日雨添寒
<pb:KR4e0041_WYG_008-30b>
無心車馬千鍾祿有幸茅茨一榻安¶
　其三
柴門斜對曲江頭農具漁罾晚自收細雨短莎寒似臘¶
淡烟新栁暝如秋鷗能來徃縁曾識鶯或丁寧解說愁¶
回首故交零落盡更將詩酒與誰遊¶
　　其四
阮途無用苦悲窮已&KR0184;衰顔漸老翁沙鴈隨春衝北雨¶
江花迎暖待東風文章誤我虚名在貧賤輕人舊業空
<pb:KR4e0041_WYG_008-31a>
惆悵成臯遷謫地夜闌猶入夢魂中¶
　　其五
綠髮無多白髪長謫居還復是他鄉風紉晚佩猗蘭弱¶
雨滴春蔬早韭香碧栁五株千本菊黄牛十角一羣羊<md:KR4e0041_SBCK_008-21b>¶得閒隨地為農好不獨長安與洛陽¶
　　其六
未即移家返敝廬且移妻子傍村墟千金已費床頭劒¶
一字無存架上書短髪恨因多難白故交慚為久貧疎
<pb:KR4e0041_WYG_008-31b>
浮名薄俗看俱幻獨有耽詩癖未除¶
　　其七
逺歸偏惜竄餘身多難畨為異姓親前度劉郎非故物¶
當時燕子總西隣家貧母老難為客酒薄愁深不醉人¶
走向津頭看春色綠波芳草却傷神¶
　　其八
綠蕪迷渚水漫沙斷岸無舟路轉賒細栁已黄千萬縷¶
小桃初白兩三花烟中晚棹兼漚逺雨裏春旗趁屋斜
<pb:KR4e0041_WYG_008-32a>
野趣莫嫌渾寂寞近來沙觜有人家¶
　　春暮有感<md:KR4e0041_SBCK_008-22a>¶春色鮮明不稱貧越羅川錦照烏巾斜陽芳草遲遲晚¶
流水桃花去去春萬里歸心漚送客片時閒夢鳥催人¶
五湖風雨烟波濶便着青蓑採白蘋¶
　　其二
啼鳥匆匆變物華雨池科蚪漸成蛙青鞋謾踏閒邊草¶
白髪羞簮醉裏花此日驊騮思苜蓿當時鸚鵡喚琵琶
<pb:KR4e0041_WYG_008-32b>
遙憐簫鼓追遊地齊麥青青已沒鴉¶
　　夜坐¶
看雪曾登百尺樓江頭回首又新秋虛名未死猶相累¶
舊業雖貧底足憂身暫得閒如換骨心長無愧勝封侯¶
夜深風露凉如許坐對明河澹澹流¶
　　漸老<md:KR4e0041_SBCK_008-22b>¶漸老無營萬慮沉鶯聲喚起向來心春風顛似唐張旭¶
天氣和如魯展禽結客每酬雙白璧纏頭曾費萬黄金
<pb:KR4e0041_WYG_008-33a>
短笻消得江村路步步薔薇綠樹隂¶
　　畣李仲𢎞寫懷次韻(二首/)¶
休對清江嘆逝波且抛簮珮着漁蓑愁邊巵酒歡娱少¶
老後文章感慨多燕子綠蕪三月雨杏花春水一羣鵞¶
聊將白髪歸來意總和東風懊恨歌¶
　　其二
春來渡口足風波獨立船頭舞短蓑髙栁忽驚啼鳥變¶
故園應是落花多尋人不敢門題鳯愛客都將字換鵞
<pb:KR4e0041_WYG_008-33b>
獨有屋西山數疊也應憐我醉時歌¶
　　移家<md:KR4e0041_SBCK_008-23a>¶不思歸隐却移家旋買輕舟繫淺沙飲興已&KR0184;今後絶¶
吟情方悔向來差龍將急雨抛成雹虹入輕雲映作霞¶
交友十年零落盡與誰同看上林花¶
　　寄張學錄孟兼掲應奉孟同二文學¶
何用聰明萬巻書自須卑陋一㕓居草於閒處生偏密¶
花到春深看漸疎綠水滿渠澆藥後青山無數巻簾初
<pb:KR4e0041_WYG_008-34a>
相過莫道柴門窄細栁髙槐可䕃車¶
　　寄潜齋夜坐聽雨¶
獨憑書几坐空齋静裏孤蛩語自哀雨㸃故隨更㸃落¶
秋聲偏逐鴈聲來一奩香篆銷仍在兩穗燈花欝未開¶
不用追思十年事此心今日已成灰<md:KR4e0041_SBCK_008-23b>¶　　不寐¶
斜河轉影月當櫺舊事牽愁酒漸醒半紙功名雙夢蝶¶
十年辛苦一囊螢麒麟照眼嗟還失鴻鴈驚心忍暫聽
<pb:KR4e0041_WYG_008-34b>
如此老懐如此夕鬢毛那得不星星¶
　　雨中獨坐有懐滎陽道中用寄潜齋夜坐韻¶
山色秋光澹遶齋雨聲蟲響互悲哀清尊憐我攻愁去¶
白髪欺人送老來江栁淨無餘葉在渚蓮遲有一花開¶
馬蹄却憶成臯路野曉西風滿面埃¶
　　早秋江墅晚步¶
秋前秋後十日雨村北村南千頃麻晚渚芙蓉輕落片¶
午前秔稻細含花仙翁蠟屐髙巾幘溪女銀釵小髻髽<md:KR4e0041_SBCK_008-24a>¶
<pb:KR4e0041_WYG_008-35a>
老我不知官府事水邊吟到日西斜¶
　　自笑用前韻¶
自笑多愁鬢有華懶求真訣飯胡麻庭蕪綠是今年草¶
籬槿紅非昨日花西月墮江沉半璧北山當屋露雙髽¶
此身那得如鷗鷺雨泊風飄片片斜¶
　　梅杏桃李¶
落莫香魂繞舊宫詎知色相本來空笛聲黄鶴高樓上¶
詩句孤山小店中曉樹烟霜千萬㸃晚籬松竹兩三樷
<pb:KR4e0041_WYG_008-35b>
相思咫尺憑誰寄目㫁天南樹樹鴻(右梅花/)¶
　　其二
當時庭館醉春風客裏相逢意轉濃只恐胭脂吹漸白¶
最憐春水照能紅一枝爭買珠簾外千樹遙看小店中<md:KR4e0041_SBCK_008-24b>¶惆悵先生歸去後江南烟雨又濛濛(右杏花/)¶
　　其三
深深翠竹映嬋娟湘女梳粧立曉烟流水落花成悵望¶
舞裙歌袖是因緣也無人折休相妬纔有鶯啼更可憐
<pb:KR4e0041_WYG_008-36a>
却憶東闌碧千葉暖風香雨為誰妍(右桃花/)¶
　　其四
憶與盧仝共看來花光月色兩徘徊江村逺處長相識¶
風雨寒時已早開霽雪玲瓏愁易濕春氷輕薄笑難裁¶
江城二月城西路誰惜柔香滿翠苔(右李花/)¶
　
　
　
<pb:KR4e0041_WYG_008-36b>
　
　
　
　
　
　
　
　¶眉菴集巻八
¶
<md:KR4e0041_SBCK_009-1a>¶
<pb:KR4e0041_WYG_009-1a>
欽定四庫全書
　眉菴集巻九¶
　　　　　　　　　　　　　明　楊基　撰
　七言律
　　罷職初寓句曲山居<(在句容縣南一舎近三/茆¶峰昔陶隠居所處也)
兔逃罝罟鳥投林脫彼官資暢此心便覺夜來清夢出¶
始知人住碧山深詩窮任使金銷槖酒樂何妨雪滿簮¶
更擬怡雲問𢎞景華陽仙洞事幽尋
<pb:KR4e0041_WYG_009-1b>
　　賣袍¶
鵷鷺行中舊賜緋團花分縫織秋葵齋宫夜直雞前著¶
内殿春朝馬上披仙露滴身猶㸃㸃御香薫袖尚離離¶
山中無復瀛洲夢換取金錢當酒貲¶
　　寄諸葛同知彦飛<md:KR4e0041_SBCK_009-1b>¶白髪慵梳步屧遲老於田野最相宜每當酒熟花開日¶
正值身閒客到時雪屋夜燈因婦織月波秋舫為僧移¶
而今此樂同誰説只有鄉人馬逺知
<pb:KR4e0041_WYG_009-2a>
　　宜秋軒對月并序¶(四首/)
　　　余自罹患奔走南北佳景良辰往往愧負及¶來
　　　杜曲時豐景幽秋氣旣中月色倍常自十¶四至
　　　十七與杜氏兄弟舉酒邀月夜分乃休¶感佳節
　　　之難逢而良㑹之易失也夜賦一詩¶以示諸杜
　　　留以為故事云洪武辛亥寓句容¶
仙家玉斧斵猶偏天上瓊樓㸔欲全未滿固當勝旣滿¶
已圓終不似將圓今宵對影人先醉明日成珠蚌有縁<md:KR4e0041_SBCK_009-2a>¶
<pb:KR4e0041_WYG_009-2b>
惆悵吳宫與唐殿冷風魚鑰夜如年(右十四夜/)¶
　　其二
龍宫浮出白蓮花海宇通明濕素霞琪樹有隂銀闕冷¶
玉盤無缺綘河斜十分夜色初開鏡多少離人正憶家¶
但舉觥籌行百罰莫聽更皷疊三撾(右十五夜/)¶
　　其三
已覺來遲未捲簾漸經樓閣照東簷清光念爾隨秋減¶
白髪憐余向曉添自對嫦娥歌宛宛誰教揚栁舞纎纎
<pb:KR4e0041_WYG_009-3a>
昇州憶似鄜州㸔香霧雲鬟濕翠奩(右十六夜/)¶
　　其四
坐久星繁影漸虧也應天轉玉輪欹葵丘伯主初盟後¶
天寳君王欲倦時繞樹鵲驚霜落早吹簫人恨夜眠遲¶
不須戚戚悲圓缺長使清光灧酒巵(右十七夜/)¶
　　中秋約登茅峰不果寄羽士蔣玉壺<md:KR4e0041_SBCK_009-2b>¶仙人待月大茅峰樓閣髙寒近可通表裏山河俱皓白¶
古今烏兔自西東一塵不住空明外萬象都懸倒影中
<pb:KR4e0041_WYG_009-3b>
欲便吹笙跨黄鶴人間或有雨兼風¶
　　宿清元道館簡羽士巫山隠¶
手閲靈文對羽流道心真境兩清幽雙松過影知將晚¶
一雨生凉覺近秋丹井有靈泉似玉石碑無恙字如鈎¶
欲求大藥調精魄却笑山人已白頭¶
　　哭髙季迪舊知¶
鸚鵡才髙竟殞身思君别我愈傷神每憐四海無知己¶
頓覺中年少故人祀托友生香稻糈魂歸丘隴杜䳌春
<pb:KR4e0041_WYG_009-4a>
文章穹壤成何用哽咽東風淚滿巾
　　豫章早春¶
茸茸草色變枯荄&KR0609;&KR0609;寒梅落逕苔山頂雪惟朝北在¶
水邊風已自東來不須銀管催鶯出便好珠簾為燕開¶
見説嶺南春更早桃花流水勝天台¶
　　登洪都城憶滕王閣故基¶
豫章城郭楚江濱帝子笙歌逈不聞十載以前猶有閣¶
三王之後豈無文春風南浦青青草暮雨西山淡淡雲
<pb:KR4e0041_WYG_009-4b>
若對畫圖悲蛺蝶落霞孤鶩正思君¶
　　浦口逢春憶禁苑舊游¶
春氷消盡草生齊細雨香融紫陌泥花裏小樓雙燕入¶
栁邊深巷一鸎啼坐臨南浦彈流水步逐東風唱大堤<md:KR4e0041_SBCK_009-3b>¶還憶當年㸔花伴錦衣&KR0865;馬玉門西¶
　　過豐城¶
雲樹參差接逺汀隔沙誰識是豐城芙蓉不禁行人採¶
薜荔多依古樹生寒店雞聲烟寺逺滄江鴻影暮川晴
<pb:KR4e0041_WYG_009-5a>
欲將三弄桓伊笛吹向船頭喚月明¶
　　夜泊臨江城下江清月白悵然有懐¶
萬里清江急有聲一篷愁影對寒檠當時鸚鵡杯中酒¶
何處龍香火底笙斗轉東南知夜半月臨子午應潮生¶
不多鏡裏青青髪又向今宵白幾莖¶
　　省垣對雨有懐方員外¶(二首/)
老去惟耽是詠詩擬將詩癖待君醫何愁不到王摩詰<md:KR4e0041_SBCK_009-4a>¶自恨無過杜牧之城外緑陰聯騎日省中春雨聽鶯時
<pb:KR4e0041_WYG_009-5b>
歸來莫待秋風後荷葉荷花正滿池¶
　　其二
煮得新醅灧灧紅省垣誰與晚樽同人當暫别情偏惡¶
詩到無聊語更工江浦荷花雙鷺雨驛亭楊栁一蟬風¶
論文若到虞楊地應對清江憶范公¶
　　江郭對雨¶
鵓鳩催雨一雙啼江郭崇高竹樹低嫩葉暗將枯葉換¶
新梢爭與舊梢齊席因留客長虗左簾為㸔山盡捲西
<pb:KR4e0041_WYG_009-6a>
自笑為郎今白首也曾通籍向金閨¶
　　寄牛理問斗南¶
每笑楊朱吝一毫恥將刀筆事蕭曹鯨鯢未覺滄溟濶<md:KR4e0041_SBCK_009-4b>¶鷹隼寧知華岳高白璧一雙酬劇孟黄金百鎰鑄山濤¶
小牕新種娟娟竹深暎春風紫蔕桃¶
　　懐班大叅景通¶
一榻凝香省署西短屏深掩樹陰低笑談毎為相知發¶
詩句惟應送别題不以學從當世曲直將名與古人齊
<pb:KR4e0041_WYG_009-6b>
别來幾日偏相憶風雨江村半夜鷄¶
　　懐萬郎中伯玉¶
憶曾簮筆侍金鑾華髪驚㸔照鶡冠倩可承家如有子¶
俸能供祭勝無官杯縁量減常先醉帯為愁多覺屢寛¶
應念故園秋色裏露珠香滿菊花團¶
　　寄劉儀部子髙<md:KR4e0041_SBCK_009-5a>¶開遍芙蓉雨滿津西風又冷楚江蘋眼前簮紱流如水¶
天上羲和釀得春黄葉亂蟬南浦樹紫髯一騎上京塵
<pb:KR4e0041_WYG_009-7a>
此時詩興誰能識還憶山隂賀季真¶
　　懐王節推彦文¶
烏㡌輕籠雪滿簮古苔怪木訟堂深官清猶有長憂色¶
年老惟存不競心與吏議刑秋寂寂教兒讀律夜沈沈¶
酒闌可解時相憶月落霜飛鵲繞林¶
　　立秋日懐方員外¶
幾日西清晝掩屏緑塵幽蘚遍閒㕔病中事少翻嫌健¶
醉裏愁多只願醒悞響閤鈴飛夜鵲偶攤書巻落秋螢
<pb:KR4e0041_WYG_009-7b>
萍蹤已辦東南别風雨長更各自聴<md:KR4e0041_SBCK_009-5b>¶　　次前韻遣興¶
已覺新凉入畫屏江聲樹影在西㕔人情近午猶思浴¶
客夢驚秋却易醒月淡渚蓮香掩鷺雨深池草濕栖螢¶
從今不恨無情緒茅屋西風細細聽¶
　　冬夜宿江右省垣懐劉子髙司業¶
曖曖微宵耿玉繩澄澄夜色麗觚稜月明鳷鵲千枝雪¶
霜冷枇杷一樹氷魚鑰戒嚴森畫㦸鳯團銷醉擁青綾
<pb:KR4e0041_WYG_009-8a>
瀛洲盡是羣仙府鶴背應須得共登¶
　　七月三十日祖母初度時年八十九¶
白髪青瞳壽者身每逢佳節話咸淳百年未盡四千日¶
來嵗還週九十春遷客無家空望拜孤臣有表竟誰陳<md:KR4e0041_SBCK_009-6a>¶今朝風雨茅茨底應對兒孫説逺人¶
　　思親¶
一割鴻溝消息稀隻身湖海尚流離乾坤何事有今日¶
父子可憐逢此時悵望只添新涕淚艱難應變舊鬚眉
<pb:KR4e0041_WYG_009-8b>
愁心恨不隨春雪飛上吳山椿樹枝¶
　　將歸金陵留别省垣諸友¶
吳山歴歴向東遙望盡寒雲意未消多難定煩慈母憶¶
畸魂時頼故人招曉霜猶凍枇杷樹春雨還生杜若苖¶
歸去不愁江水濶野鷗羣裏木蘭橈
　　望夫石(在采石東山上/)¶
古荔荒苔緑滿身至今翹首望歸人玉容已化峰頭石<md:KR4e0041_SBCK_009-6b>¶戰骨應為塞上塵風雨不銷千載恨鶯花又度一畨春
<pb:KR4e0041_WYG_009-9a>
誰將湘女斕斒竹種向東風佀有因¶
　　登峨眉亭(在牛渚山/)¶
峨眉亭上㸔秋山低蹙輕顰淺淡間雨過微雲添一抹¶
晚來新月闘雙彎不愁商女行相妬長恨離人去未還¶
我亦峨眉山下客偶因西眺憶鄉關<(先生祖蜀中/故末¶句及之)
　　謁小姑廟¶
月帔星冠敞翠屏白腮紅頰兩眉青魚鱗小殿波紋滑¶
龍尾長旗雨氣腥巫女沈牛歌宛轉彭郎囬馬拜娉婷
<pb:KR4e0041_WYG_009-9b>
蘭舟願祝東風便一夜夷猶過洞庭¶
　　大姑山廟遇老衲年七十餘云是東林寺僧時<md:KR4e0041_SBCK_009-7a>¶廟
　　厄囘禄方謀逮興有作¶
白髪星星照赤髭春風邂逅水仙祠我非當世陶彭澤¶
渠是前生逺法師結習已空終不染塵根俱盡竟何思¶
猶將大乗神通力笑寄須彌向一枝¶
　　鄱陽湖喜晴¶
鄱陽湖裏㸔春晴山色波光蕩漾明短髪已羞芳草緑
<pb:KR4e0041_WYG_009-10a>
閒身應羨一鷗輕風來栁上偏無力雲到松梢更有情¶
却羡蘇堤舊游路碧桃千樹響流鶯¶
　　舟泊潯陽懐申屠衡¶
江烟漠漠草毿毿且泊蘭舟近水南一鷺暝投槎外石¶
雙鴻低拂樹邊嵐夢隨春雨歸華屋愁逐東風上短簮<md:KR4e0041_SBCK_009-7b>¶栁色漸深人漸逺幾時花裏共停驂¶
　　晚泊湓浦逢冷節¶
小雨籠隂䕶晚霞栁邊停棹聽啼鴉湖光已緑皆春草
<pb:KR4e0041_WYG_009-10b>
風信猶寒是杏花到處青鞵隨蛺蝶誰家紅袖泣琵琶¶
匆匆客裏逢佳節那得行人鬢不華¶
　　過黄州¶
當年逐兔跨神州此地羣雄首建謀亂後江山猶故物¶
春來花草亦新愁歸人拜塜營茅宇過客停舟問竹樓¶
惆悵臨臯驛邊栁淡籠烟雨白沙鷗¶
　　武昌夜泊懐古¶
鄂渚柔莎夜雨餘漢陽雲樹暮烟初休誇健筆題鸚鵡<md:KR4e0041_SBCK_009-8a>¶
<pb:KR4e0041_WYG_009-11a>
終悔空緘託鯉魚遺臭功名成底用涴人塵土欲何如¶
滔滔黄鶴樓前水日夜東流恨未除(襧衡殷浩/桓温庾亮)¶
　　吕仙祠¶
　　　祠在黄鶴樓東江山形勢非神仙不足居此¶風
　　　清月白之夜時聞鐵笛之聲¶
兩㸃方瞳漆有光紫髯眉緑面如霜千年一笑來黄鶴¶
三度長吟到岳陽日月自隨天地老江山不為古今忙¶
又携鐵笛瑤池去亂挿桃花醉一塲
<pb:KR4e0041_WYG_009-11b>
　　過洞庭¶
雨後春江似潑醅洞庭猶更緑於苔碧湘樓閣千花繞¶
紫府旌旗十殿開春色不隨流水去暮雲長帶客愁來<md:KR4e0041_SBCK_009-8b>¶閒身也是滄浪客鷗鷺匆匆莫浪猜¶
　　過洞庭龍君廟¶
陰隂微殿肅神都地位清嚴鎮五湖水府奏工題玉檢¶
淵泉錫爵送珠符雨分赤鯶衝波出風遣青鼉踏浪呼¶
時有蠻商獻袍笏廟前抛肉飼神烏
<pb:KR4e0041_WYG_009-12a>
　　岳陽囘仙有題¶
夢覺邯鄲月未西碧紗斜挿杏花枝丹霞淺淡微生頰¶
白酒甘甜不上眉戲畫榴皮成鶴舞笑揮銅劍作龍騎¶
夜來小宴瑤池上嬴得麻姑一著棋¶
　　夢覺¶
囊衣單薄藉無氊天氣將寒每自憐嵗月無情人老大<md:KR4e0041_SBCK_009-9a>¶風塵如此路三千片時兒女燈前笑多在關河夢裏船¶
那得全家江浦上短蓑微雨卧秋烟
<pb:KR4e0041_WYG_009-12b>
　　舟中聞隣船吳歌有懐幼文來儀¶
輕帆短檝泝烟波疊渚囘舟奈逺何一路詩從愁裏得¶
二分春向客中過江通漢水晴偏緑山入湘雲晚更多¶
何處思君腸欲斷楚妃祠下聴吳歌¶
　　途次感秋¶
嫋嫋西風吹逝波㝠㝠灝氣逼星河宣王石鼓青苔澁¶
武帝金盤白露多八陣雲開屯虎豹三江潮落見黿鼉¶
沅湘一帯皆秋草欲采芙蓉奈晚何
<pb:KR4e0041_WYG_009-13a>
　　渡漢江<md:KR4e0041_SBCK_009-9b>¶九天灝氣肅髙秋萬里銀河入海流西楚人才多用晉¶
中原豪傑暫依劉久無翠羽供王貢時有&KR0686;弓賜列侯¶
自惜飄飄雙短鬂也隨江漢一輕鷗¶
　　經潭州哭李太守<(潭州即今長沙府太守名/¶黼字子威死節元忠臣)
丁卯科中第一人誓將孤壁障妖塵百年事業歸儒者¶
萬里江山泣老臣肝膽當時紹余闕英靈此日配張巡¶
我來竟就船頭拜一盞寒泉薦緑蘋
<pb:KR4e0041_WYG_009-13b>
　　三湘¶
曾向三湘望五溪水源汨汨盡流西狂思醉裏千鍾少¶
老覺人間萬事低移艇出江當月上煮茶消睡恰鶯啼¶
近來詩句慵思索逢著青山趣謾題<md:KR4e0041_SBCK_009-10a>¶　　過黄陵廟¶
萬里蒼梧接桂林九疑雲氣隔湘陰東風又洒斕斒淚¶
明月長懸悵望心雨裏鷓鴣春色晚廟前莎草落花深¶
荒碑獨有元和刻苔色蝸涎已半侵
<pb:KR4e0041_WYG_009-14a>
　　江邊尋花值雨¶
獨自尋花傍水濱霏霏小雨浥輕塵正憐啼鳥能留客¶
却笑東風也妬人栁色半昏先近晚梨花漸濕更多春¶
湘娥應解知人意兩㸃脩眉結翠顰¶
　　興安道中¶
青山一半入青雲碧磵千囬轉夕曛松碣㸔來多漢刻¶
竹祠隨處是湘君路經猺洞諸峰直泉入灕江兩派分<md:KR4e0041_SBCK_009-10b>¶莫據孤鞍聽蜀魄野棠疎雨又紛紛
<pb:KR4e0041_WYG_009-14b>
　　二月晦日來陽江口寄書¶
自笑無家類轉篷年光何事更怱怱數聲鶯響千山裏¶
一樹花開萬竹中夜入瀟湘偏厭雨春來杜若自宜風¶
兒童别久應驚問華髪飄蕭佀老翁¶
　　祁陽道中見海棠¶
桂陽江口望祁陽疊疊烟雲入𣺌茫髙樹緑陰千嶂濕¶
野棠疎雨一籬香縱無春在猶囬首況有鶻啼合斷腸¶
惆悵東湖堤上栁暖風輕絮正悠揚
<pb:KR4e0041_WYG_009-15a>
　　衡陽有懐¶(二首/)
寒郭沿洄楚水陰鶯花寂寂雨沈沈江山不盡登臨意<md:KR4e0041_SBCK_009-11a>¶節序偏驚老大心客裏茶烟長自冷衡陽栁色為誰深¶
峰前亦有囘歸雁不肯隨人到桂林¶
　　其二
鳴鳩日日喚春陰坐挹爐熏萬慮沈對雨只添鄉國恨¶
㸔花無復少年心烟皆榆栁青猶淺水是瀟湘緑更深¶
不道沙邊有城郭短籬茆宇映疎林
<pb:KR4e0041_WYG_009-15b>
　　客中寒食有感¶
客舎蕭條百尺天衡陽城下栁隂船梨花又濕初晴雨¶
草色仍含己禁烟車馬㸔花悲昔夢綺羅傳燭待明年¶
三吳八桂東西路萬里空山哭杜鵑¶
　　其二
減衣時節尚寒天暫倚東風泊畫船十里樓臺仍細雨¶
五侯池館又新烟且簮楊栁酧佳節莫對桃花憶去年<md:KR4e0041_SBCK_009-11b>¶總是無情也腸斷鷓鴣聲裏又啼鵑
<pb:KR4e0041_WYG_009-16a>
　　桂林與蔣張二指揮觀兵¶
大字青旗寫豹韜連環金鎻束征袍千艘夜泊烟江濶¶
萬竈晨炊瘴嶺髙燕頷將軍髯似㦸鵠形俘虜面如刀¶
自慙不得同髙適走馬西河㸔屬櫜¶
　　桂林即興(二首/)¶
曾見重華巡狩來灕江廟宇野棠開山無檜柏皆巖穴¶
地有芝苓盡藥材花布短衣齊膝製竹皮長㡌覆眉裁¶
也應風土交州近丹荔紅蕉不用栽
<pb:KR4e0041_WYG_009-16b>
　　其二
江為池塹石為城南去蒼梧兩日程碧殿尚存虞帝像¶
青山不廢伏波名蘭根出土長斜掛榕樹成門却倒生<md:KR4e0041_SBCK_009-12a>¶時有苗人與猺女負薪輸布事科征<
　　聞江聲有感¶
嵗事匆匆兩鬂星坐㸔簷影下虗屏寒梅向暖商量白¶
舊草迎春斷續青夢以俗牽終夜惡酒因愁散片時醒¶
秦山密雪巴山雨不似江聲不耐聽
<pb:KR4e0041_WYG_009-17a>
　　晚發𤓰洲¶
江花江草望中稀相趁畸人萬里歸鷗逐晚潮爭北上¶
雁隨春雨向南飛船頭野老新巾幘馬上王孫小帶圍¶
嗟我逺來頭總白洛陽塵土滿征衣¶
　　宿揚州南門¶
春風曾在此停舟白髪重來又杪秋何事瓊花猶古物<md:KR4e0041_SBCK_009-12b>¶當時玉樹總新愁孤城小驛連荆杞野水荒墳見髑髏¶
夜靜有人船上哭可應鄉井是揚州
<pb:KR4e0041_WYG_009-17b>
　　舟次邵白有懐徐幼文¶
文章小技恥雕虫也逐羣才赴洛中多病不宜秋色裏¶
相思只在暮江東鷄豚籬落茅茨雨鳬鴨陂塘菡蓞風¶
欲買一樽澆寂寞傷心不與故人同¶
　　過髙郵即景¶
蒼烟斜日照孤城嗟我情多却倦登田豕白蹄髙似鹿¶
野蚊花股大於蠅人家結屋多蘆葦官府輸租半藕菱¶
莫向西風詢往事旅懐蕭索豈堪勝
<pb:KR4e0041_WYG_009-18a>
　　淮安新河候船<md:KR4e0041_SBCK_009-13a>¶城郭逶迤曲遶河塵沙滿眼北風多行人淚落山陽笛¶
逐客魂銷郢水歌江總歸陳嗟老矣淮陰在楚奈貧何¶
明朝又鼓征西棹帆影翩翩逐逝波¶
　　至龜山有題(在盱眙/)¶
魚鱉撝訶激怒瀧腥風沫雨濕篷忩寳珠佛像山王䕶¶
鐵鎻神工水母降石勢參天龜出洛潭光照夜蜃浮江¶
我行未暇求陳迹且醉船頭濁酒缸
<pb:KR4e0041_WYG_009-18b>
　　夜宿開封郡齋贈林通判¶
輝輝燈影照更闌巵酒憐君為解顔鏡裏風塵雙白鬂¶
夢中烟雨萬青山逢迎意懶長思靜撫字才疎欲乞閒¶
母徳君恩俱未報不勝悲感淚潺湲<md:KR4e0041_SBCK_009-13b>¶　　懐汝寧許知府¶
能以寛閒繼古風府中無事不從容諸生秋試多髙選¶
八縣春耕少惰農富貴何須皆汗馬文章正欲去雕虫¶
同庚況有聯曹誼風雨相思意萬重
<pb:KR4e0041_WYG_009-19a>
　　太原春日郊行¶
屐齒車輪更馬蹄緑莎隨處踏成蹊無人為惜閒花落¶
有暇來聽好鳥啼步屧愛沿流水曲開懐欲與衆山齊¶
詩成誰復吹簫和却向藤蘿石上題¶
　　清明懐故園¶
縷縷輕烟細細風秋千池館萬家同髙低草色相參緑¶
深淺桃花各自紅人意盡隨流水去風光都在笑聲中<md:KR4e0041_SBCK_009-14a>¶多情白髪并州客坐對西南雪滿峰
<pb:KR4e0041_WYG_009-19b>
　　春日山西寄王允原知司¶
　并州春半無花可賞追憶舊遊情動于中因賦長句¶
　五首公退之暇詠而味之庶幾春色之在目也允原¶
　知司善詠詩者就録以贈<(是詩先生親筆知司/曾孫¶至今藏于家)
十里烟光濕翠苕二分春色到花朝無人快擊華奴鼓¶
有伴同吹弄玉簫遍地錦圍歌處席滿身珠壓舞時腰¶
莫嗔老子疎狂甚曾醉揚州廿四橋¶
　　其二
<pb:KR4e0041_WYG_009-20a>
藥苗初茁水生葒老麝収香鹿養茸二月春光纔霽雪¶
一畨花信又顛風參差鸚鵡全身白淺淡棠梨半面紅¶
正是江南寒食近滿簾飛絮雨濛濛<md:KR4e0041_SBCK_009-14b>¶　　其三
畫船揺漿蕩晴波步障圍風踏軟莎簫皷隊衝黄鳥散¶
綺羅人比白鷗多不知酒與愁成敵長恨花為病作魔¶
囘首六橋青草徧水光山色近如何¶
　　其四
<pb:KR4e0041_WYG_009-20b>
花時無處不黄鸝偏到垂楊著意啼人立晚風携便面¶
馬臨春水惜障泥踏歌趂拍催腔急旋舞囘身應節齊¶
遙想故山行樂地紫苔侵遍十年題¶
　　其五
一莖白髪已堪嗟況是東風兩鬂華醉裏誤將裙作草¶
老來羞以㡌簮花疎狂不識眉雙結敏捷曾經手八义¶
閒喜日長公館靜自分新火試新茶¶
　　寄舊契張來儀
<pb:KR4e0041_WYG_009-21a>
秦山萬㸃接烟霞東出關門鬂已華無奈異鄉仍哭子<md:KR4e0041_SBCK_009-15a>¶可能孤館不思家貧逢北客長賖酒飯比南人只喜茶¶
我住東林數間屋每同談坐到栖鴉¶
　　懐宋大叅公黻¶
西山暮雨對秋屏曾共銜盃話北征五月雪花猶亂落¶
一春沙草未全生曉因諜使窺邊略夜問降王為冦情¶
東閣晝長香篆小盡繙圖畫憶經行¶
　　寄陳管勾則威
<pb:KR4e0041_WYG_009-21b>
全晉封疆寄太行西來絳水入平陽千山草樹惟無竹¶
七月衣裘已有霜俗喜背牛兼帯犢人能擒虎類驅羊¶
憐君詩思清無敵細覔寒梅認色香<
　　無題和唐李義山商隠<md:KR4e0041_SBCK_009-15b>¶　嘗讀李義山無題詩愛其音調清婉雖極其穠麗然¶
　皆託於臣不忘君之意而深惜乎才之不遇也客牕¶
　風雨讀而悲之為和五章¶
一瓣芙蕖是綵舟棹歌離思兩夷猶風鬟霧鬂遥相憶
<pb:KR4e0041_WYG_009-22a>
月户雲牕許暫留波冷緑塵羅襪曉恨添紅葉翠顰秋¶
雙鸞鏡裏瑤臺雪任是無情也上頭¶
　　其二
纔向瑤臺覔舊踪曙鴉啼斷景陽鐘薄施朱粉籹偏媚¶
倒挿花枝態更濃立近晚風迷蛺蝶坐臨秋水亂芙蓉¶
多情莫恨蓬山逺只隔珠簾抵萬重¶
　　其三
細骨輕軀不耐風春來簾幙怕朝東人間玉宇三山隔
<pb:KR4e0041_WYG_009-22b>
天上銀河一水通眉暈淺顰横曉緑臉銷殘纈膩春紅<md:KR4e0041_SBCK_009-16a>¶氷絃莫奏清商曲滿地霜華泣翠蓬¶
　　其四
夜合花邊待月來宫中轣轆響春雷笙調恨譜參差度¶
錦織愁紋宛轉囘樓上緑珠知報主座中紅拂解憐才¶
傷心兩炬緋羅燭吹作銀荷葉下灰¶
　　其五
為雨為雲事兩難蕙心蘭質易摧殘箏移錦柱秋先斷
<pb:KR4e0041_WYG_009-23a>
漏滴銅壺夜不乾羅幙有香鶯夢煖綺牕無月雁聲寒¶
芙蓉一樹金塘外只有芳卿獨自㸔¶
　　附沈通理次韻無題五首<(通理居蘇之崑山/宣¶徳正統間詩人)
　蘭漿雙欹倚桂舟隔花臨水思夷猶香囊玉佩勞相
　贈¶綉幄銀屏惜共留愁繞鳳臺秦樹暝夢囘巫峽楚
　雲秋¶多才苦被春情惱鏡裏潘郎雪滿頭
　行雨行雲少定<md:KR4e0041_SBCK_009-16b>¶踪夢囘時節怕聞鐘竹枝寄恨心偏
　懶桃葉題情意轉¶濃香冷綉鞍閒騕褭燭殘金障掩
<pb:KR4e0041_WYG_009-23b>
　芙蓉紅樓緑水無多¶逺如隔江山幾萬重
　纎纎斜日弄微風腸斷仙山碧¶海東鸞鏡有塵空自
　掩雁書無路若為通愁横栁葉眉¶顰翠泪濕桃花臉
　暈紅盡道芳年易憔悴莫教青鬂作¶秋篷
　油璧香車幾度來赤闌橋畔起驚雷夢隨暮雨¶陽臺
　去愁踏春波洛浦囘青鳥銜書通密意綵鸞留詠¶惜
　竒才芳心一寸如紅燭總遣燒殘未作灰
　𤨏牕珠¶户别離難蘭蕙柔姿惜易殘曲斷瑤箏銀甲
<pb:KR4e0041_WYG_009-24a>
　冷書留錦¶字墨花乾羅衾積夢驚春晚寳鴨銷香覺
　夜寒檻外碧¶桃花自好一年芳景共誰㸔
　
　
　
　
　
　
<pb:KR4e0041_WYG_009-24b>
　<md:KR4e0041_SBCK_009-17a>¶　<md:KR4e0041_SBCK_010-1a>¶　
　
　
　
　
　眉菴集巻九


<pb:KR4e0041_WYG_010-1a>
欽定四庫全書
　眉菴集巻十¶
　　　　　　　　　　　　　明　楊基　撰
　五言絶句
　　新月¶
光斜鏡露邊影沒眉鋪黛香烟隔院來知有佳人拜¶
　　殘雪¶
庭雪半消殘猶存舊臘寒春風知有意留待隔年㸔
<pb:KR4e0041_WYG_010-1b>
　　春夢(二首/)¶
春夢復春夢春夢何時曉啼鳥忽相呼花殘人又老¶
　　其二
春夢復春夢夢與覺時同縱使風吹破相㸔佀夢中¶
　　五色¶
五色綉羅衣花多枝葉稀春來不敢著怕引蝶雙飛<md:KR4e0041_SBCK_010-1b>¶　　陌上桑¶
青青陌上桑葉葉帯春雨已有催絲人咄咄桑下語
<pb:KR4e0041_WYG_010-2a>
　　優人乞米¶
恢諧一面笑慷慨千鍾粟相逢莫歎貧農夫方夜哭¶
　　隔簾聴歌¶
低處最多情聲遲拍轉停坐中腸亦斷況乃隔簾聴¶
　　仕女美女二圖¶
獨立長門裏徘徊無所親可憐前殿月不照後宫人¶
　　其二
無人問起遲不語自支頥此意春風解深閨未嫁時
<pb:KR4e0041_WYG_010-2b>
　　花開¶
花開醉不休花謝莫深愁縱使花長在東風也白頭<md:KR4e0041_SBCK_010-2a>¶　　壺中二色桃花¶
素頰映紅腮西園共折來憐渠竟先落知是最先開¶
　　折花贈内并代荅(二首/)¶
人面玉娟娟花枝更可憐憑從畫眉手折寄鏡臺前¶
　　其二
一朶折春風花濃意更濃而今暎花面不似向時紅
<pb:KR4e0041_WYG_010-3a>
　　詠眉¶
雙彎畫得勻烟栁鬬輕顰莫對初三月姮娥妬殺人¶
　　詠眼¶
秋波含脉脉未轉己情通千古風流意都縁一盻中¶
　　瓶中挿梨杏桃李四花有詠¶
各自媚春光輕紅暎淺籹日融花氣暖忘却是誰香<md:KR4e0041_SBCK_010-2b>¶　　施君眠雲堂¶
展雲作衾裯一榻秋陰冷曉睡重懵騰壓碎梨花影
<pb:KR4e0041_WYG_010-3b>
　　倪雲林畫竹¶
寫竹是傳神何曾要逼真惟君知此意與可定前身¶
　　題畫(二首/)¶
重來竹滿陂竟失茅茨處忽記别君時門前五株樹¶
　　其二
泉爭亂石穿松激囘飈響山經讀未終猿啼孤月上¶
　　墨竹¶
烟梢忽縱横風葉屢偃仰一榻卧山中靜聴秋雨響
<pb:KR4e0041_WYG_010-4a>
　　墨葵¶
晞髪待朝陽黄眉暎墨籹午時人搗藥衣上有𤣥霜<md:KR4e0041_SBCK_010-3a>¶　　竹為僧賦¶
猿啼石澗幽月出秋林靜孤僧耿未眠坐對蕭蕭影¶
　　九鸞圖¶
秋塘白鷺栖烟淡草凄凄一隻來沙晚青山日又低¶
　　彈琴髙士¶
江靜月在水山空秋滿亭自彈還自罷初不要人聴
<pb:KR4e0041_WYG_010-4b>
　　栁塘春燕¶
花落燕飛交春風在栁梢玉樓皆綉幙髙處莫安巢¶
　　扇上畫(四首/)¶
雨歇見青山菰蒲第幾灣鷗來又飛去只有釣舟閒¶
　　其二
江逺愛山低沙虚覺樹危靜中誰共賞橋上立多時<md:KR4e0041_SBCK_010-3b>¶　　其三
雙桐石上栽四月始花開不見朝陽鳳秋風欲下來
<pb:KR4e0041_WYG_010-5a>
　　其四
别夢蘋花外歸心燕子前齊王不好瑟塵土滿朱絃¶
　刺客四詠¶
　　匕首¶
秋啼聶政魂寒漬荆軻血報讐兼報恩刺人還自殺¶
　　筑¶
朝擊無秦聲暮擊皆死曲誰知腹中鉛矐却壯士目¶
　　椎
<pb:KR4e0041_WYG_010-5b>
公子終救趙留侯徒中車平生萬金客不及圯橋書¶
　　劔¶
差差三尺光氣奪萬乗貴立成千載功不出五步内<md:KR4e0041_SBCK_010-4a>¶　轅門十詠¶
　　胄¶
雙簷鳳翅開敵見即心摧莫厭黄金重貂蟬自此來¶
　　鎧¶
重函鎻鉄堅葉葉黄花錯將軍勇絶人尋取三副著
<pb:KR4e0041_WYG_010-6a>
　　纛¶
羽葆矗青雲風揺翠羽分貔貅一百萬於此認中軍¶
　　鉞¶
寵錫王堦前專征欲定邊奏功須右秉長在節旄先¶
　　矛¶
鈎鋒紫電明瘦幹青蛇滑馬上利長兵刺人須丈八<md:KR4e0041_SBCK_010-4b>¶　　刀¶
掛帳殺風寒新磨血未乾酒酣曾斫陣不敢醉中㸔
<pb:KR4e0041_WYG_010-6b>
　　弓¶
力能穿七札弝搰金梢短十萬羽林兒無人開得滿¶
　　箙¶
斜挿虎豹皮掛向軍前戰射退黒山夷歸來有餘箭¶
　　袍¶
袍花對縫裁上刺黄金字著處萬人㸔是為君恩賜¶
　　馬¶
未鼓即騰驤身輕箭不傷明朝卸金甲歸牧華山陽
<pb:KR4e0041_WYG_010-7a>
　天平山十四題<md:KR4e0041_SBCK_010-5a>¶　　龍門¶
天開一罅通石古雙崖破中有波濤痕知是龍飛過¶
　　石屋¶
六丁運神斤鑿石為巨屋風雨遶入牕夜夜山鬼宿¶
　　五丈石¶
落星長百尺風雨忽中斷至今雷火焦突兀猶存半¶
　　白雲泉
<pb:KR4e0041_WYG_010-7b>
泠泠白雲泉流向白雲邊泉水流不斷白雲飛上天¶
　　一線泉¶
石竇小如針泉飛一縷金天風吹不斷穿過白雲深¶
　　卓筆峰<md:KR4e0041_SBCK_010-5b>¶露蘚凝斑管烟蘿束紫毫山靈罷揮洒卓立萬山髙¶
　　飛來峰¶
髙峰佀玉臺何處忽飛來定向西天竺曇花頂上開¶
　　釣魚磯
<pb:KR4e0041_WYG_010-8a>
老父兆非熊遺石此山久誰操百尺竿重試連鰲手¶
　　蟾蜍石¶
神蟇月中來化作千嵗石曾吞玉杵霜清露時時滴¶
　　頭陀巖¶
頭陀不可見巖石似當時草長齊肩髪雲裁百衲衣¶
　　華葢松¶
飛葢結龍形斜扛九曲青流螢枝上落疑是紫微星<md:KR4e0041_SBCK_010-6a>¶　　四時亭
<pb:KR4e0041_WYG_010-8b>
泉聲四時清山色四時好不知寒暑移但覺松杉老¶
　　宿雲軒¶
盈盈山中雲就我簷下宿昨夜雲不歸空閒半間屋¶
　　照鏡湖
團¶團山中石下照太湖影如何一鑑中三萬六千頃¶
　端陽十詠¶
　　百索¶
紅暎釧金黄雙纒腕玉香閨愁千萬里羞比綵絲長
<pb:KR4e0041_WYG_010-9a>
　　釵符¶
紅縠剪金蟇輕羅蔟艾花不須靈笈篆心靜自無邪<md:KR4e0041_SBCK_010-6b>¶　　守宫¶
玉臼搗薰風蛾眉怨六宫長門深似海何用印花紅¶
　　角黍¶
紅絲繫緑蔓金糈沃香&KR0307;風雨羅江上家家祭屈平¶
　　艾虎¶
踞户欲生風當門勢自雄未能離草莾亦是駭兒童
<pb:KR4e0041_WYG_010-9b>
　　蒲觴¶
蒲葉復蒲根香瓊泛緑樽亂離誰引壽聊欲奠湘魂¶
　　鬭草¶
珠玉賭牙籖爭奇手自拈一籌矜獨勝袖有謝公髯¶
　　射栁<md:KR4e0041_SBCK_010-7a>¶弓滿馬如飛沙平見柳枝雋功収一鏃多是養由基¶
　　擊毬¶
低昂一㸃紅忽起青雲上風急下來遲衆人齊面仰
<pb:KR4e0041_WYG_010-10a>
　　競渡¶
船頭花㡌欹船尾花袍舞江神不敢行百面鼉皮皷¶
　　書懐¶
朝梳髪尚𤣥夕鑑鬂已斑欣戚茍異懐妍悴即改顔¶
　　聞柝¶
孤館月如霜閤閤鳴秋柝羌兵未解圍淚逐寒聲落¶
　　不寐有懐¶
鵲寒栖未定裊裊風吹竹孤燈不厭貧斜照畸魂宿<md:KR4e0041_SBCK_010-7b>¶
<pb:KR4e0041_WYG_010-10b>
　　聞鴈¶
天寒霜月苦人逺秋衣綻獨坐聴長夜燈前一聲鴈¶
　　夢歸¶
夢歸片時歡夢覺終夜惡欲起就殘燈鼠搖寒燼落¶
　　燈花¶
逺人無喜報何事有燈花莫是閨中説姑傍伴緝麻¶
　　憶母¶
齒落鬂鬖鬖新年九十三寸心猶未報一飯豈能堪
<pb:KR4e0041_WYG_010-11a>
　　憶子¶
未知索果啼已解迎人抱平生䑛犢心時時背燈笑¶
　　憶弟<md:KR4e0041_SBCK_010-8a>¶青州信息稀八桂音書絶思君無奈愁拭目都成血¶
　　上書乞歸養¶
陳情欲上書意切辭語促復恐大官嗔燈前再三讀¶
　　志喜¶
咫尺近天顔殊恩得賜環滿沽彭澤酒歡飲㸔廬山
<pb:KR4e0041_WYG_010-11b>
　　對江望山¶
朝㸔江上山暮㸔江上山山色信不改江流幾時還¶
　　陪方員外㸔花¶
步屧到花隂花疎更繞林留連今日意不是少年心¶
　　夜坐¶
牕寒雪亂飛鴈帯邊聲過對影却増愁吹燈暗中坐<md:KR4e0041_SBCK_010-8b>¶　　示楊水西¶
親逺更家貧將歸未有因相逢難説與君是故鄉人
<pb:KR4e0041_WYG_010-12a>
　　逢故奴(二首/)¶
出門逢故奴倉卒塵中拜不暇相隨行街頭捧衣賣¶
　　其二
出門逢故奴怪我顔危槁茲事何足驚别離容易老¶
　雜詠(十畫/)¶
　　芙蕖¶
紅衣寒未脫緑蓋晴猶巻楚女棹歌囘遙遙秋江晚¶
　　萱草
<pb:KR4e0041_WYG_010-12b>
牕間宜男花本是忘憂草釵頭誰倒簮錢唐蘇小小¶
　　夜落金錢<md:KR4e0041_SBCK_010-9a>¶朝開金錢小夜開金錢薄青閨卜逺人銀燈花共落¶
　　蘭¶
蘭葉弄秋暉蘭花帯露晞若將紉作佩相稱芰荷衣¶
　　山茶¶
細簇蜂脾蠟深裁鶴頂砂雪中誰共賞一樹玉梅花¶
　　牡丹
<pb:KR4e0041_WYG_010-13a>
當時姚家黄花面濶一尺惆悵洛陽人而今多未識¶
　　木芙蓉¶
江寒浦溆多舉目皆衰草惟有拒霜花遥遥隔江好¶
　　孔雀¶
掉尾立花隂參差萬㸃金年年蕃國進不是孔家禽<md:KR4e0041_SBCK_010-9b>¶　　蛺蝶¶
衣薰細細香鬚染盈盈露特地一雙飛花間惹人妬¶
　　蜂
<pb:KR4e0041_WYG_010-13b>
結房山中樹暮歸香滿腹微物詎可輕箴遲能藏毒¶
　　白門逢别王之常¶(二首/)
一自吳中别于今已十年客邊喜相見風雨白門前¶
　　其二
沽取白門酒醉别鳴臯雲君我摽仕逸惕樂從此分¶
　　長沙雜詠(十首/)¶
花深衆禽寂格格啼山鷓橈響一燈來人歸碧湘夜¶
　　其二
<pb:KR4e0041_WYG_010-14a>
融融緑烟暖夢遶蘭苕外時倩鳥呼醒花濃春自醉¶
　　其三
東風吹小雨一夜滿瀟湘明月鷗波裏蘼蕪各自長<md:KR4e0041_SBCK_010-10a>¶　　其四
髙樹蘿埀屈低垣竹掩花門前烟渚濶春水又沈沙¶
　　其五
網得湘中魚穿向湘邊栁一逕入花隂來換長沙酒¶
　　其六
<pb:KR4e0041_WYG_010-14b>
寒沙竹塢深細雨烟江𣺌不聴野鶯啼那知是春曉¶
　　其七
密瓦栽斑竹疎籬種紫荆日斜墟市散時有虎經行¶
　　其八
筠嶼烟長碧蘭坡水自香只宜行畫裏忘却在瀟湘¶
　　其九
湘人愛棲居斜枕湘江起樓下倚闌人簮花照春水¶
　　其十
<pb:KR4e0041_WYG_010-15a>
栁色帶輕嚬桃花露淺唇異鄉寒食近能得幾多春<md:KR4e0041_SBCK_010-10b>¶　　(闕/)
<pb:KR4e0041_WYG_010-16a>
　六言絶句(内律一首附/)¶
　　即景¶(四首/)
長眉短眉栁葉深色淺色桃花小橋小店沽酒新火新¶
烟煮茶¶
　　其二
今年去年酒債三月兩月春愁㸔山㸔水出郭聴雨聴¶
風倚樓¶
　　其三
<pb:KR4e0041_WYG_010-16b>
東家西家燕飛明日後日春歸多愁多病送客無酒無¶
錢典衣¶
　　其四
桃花杏花紅白蒲葉芷葉參差飛髙飛下蝴蝶行去行¶
來鷺鷥¶
　　小景(二首/)<md:KR4e0041_SBCK_010-11a>¶白雲浩浩秋色碧磵冷冷雨聲坐得松隂過石先生酒¶
醒詩成
<pb:KR4e0041_WYG_010-17a>
　　其二
雨雨風風路迷斷橋流水平堤出門苔逕泥滑喚取扁¶
舟過溪¶
　　初歸吳中感事¶
附郭好山逺近近城流水西東人哭人歌夜月花開花¶
落春風¶
　　赤山閒居(二首/)¶
荷鍤遶籬栽菊解衣石上觀松甘分簟食瓢飲底須千
<pb:KR4e0041_WYG_010-17b>
駟萬鍾¶
　　其二
抱滕長吟梁父折腰寧愧鄉兒酒呼白堕朝飲米雜雕<md:KR4e0041_SBCK_010-11b>¶胡晚炊¶
　　遊靈巖懐古¶
　靈巖吳城西山名也舊為吳王夫差離宫名館娃者¶
　在焉今琴臺西施洞響屧廊採香徑八角井皆其遺¶
　跡尚存
<pb:KR4e0041_WYG_010-18a>
塵埋洞裏金蓮誰調臺上朱絃屧廊春盡花落香徑雲¶
深鹿眠抉目臣亡此處捧心人去何年莫洗館娃遺恥¶
山頂空流石泉¶
　　濯清亭(二首/)¶
半江落日髙樹兩岸清風短莎莫怪滄浪水濁邇來濯¶
足人多<md:KR4e0041_SBCK_010-12a>¶　　其二
我濯塵纓水潯君垂雙足清隂自是秋江清濁滄浪孺
<pb:KR4e0041_WYG_010-18b>
子何心¶
　　天心水面亭(二首/)¶
海天萬里遙碧秋水一池鑑空莫問鳶飛魚躍㸔他明¶
月清風¶
　　其二
動中消息春到靜裏工夫夜深三十六宫春意不道水¶
面天心¶
　　畫(三首/)
<pb:KR4e0041_WYG_010-19a>
芙蓉江上秋色楊栁堤邊月明莫教西軒種竹客中無¶
奈秋聲¶
　　其二
五株樹下待月三板橋頭賦詩童子不知人意棹歌却<md:KR4e0041_SBCK_010-12b>¶怪歸遲¶
　　其三
一箇茅亭晚渡數聲啼鳥秋林愛他湖上山色立盡溪¶
頭樹陰
<pb:KR4e0041_WYG_010-19b>
　　自嘆¶
白髪慈親九十紅塵客路三千歸去桃花源裏綵衣萱¶
草堂前¶
　
　
　
　
　眉菴集巻十
¶
<md:KR4e0041_SBCK_011-1a>¶
<pb:KR4e0041_WYG_011-1a>
欽定四庫全書
　眉菴集巻十一¶
　　　　　　　　　　　　　明　楊基　撰
　七言絶句
　　天平山中(予家赤山相去不五里許/)¶
細雨茸茸濕楝花南風樹樹熟枇杷徐行不記山深淺¶
一路鶯啼送到家¶
　　寒食有感(二首/)
<pb:KR4e0041_WYG_011-1b>
亂裏情懐怕寒食強拈巵酒竟無懽晚來一陣東風雨¶
吹得梨花不奈㸔¶
　　其二
漠漠輕隂接逺天離離芳草鎻春烟郭西多少新墳墓¶
若箇能來掛紙錢¶
　　過隣家撥悶<md:KR4e0041_SBCK_011-1b>¶亂來情思倦㸔花閒却西園小小車今日偶因題竹去¶
試扶藜杖到東家
<pb:KR4e0041_WYG_011-2a>
　　憶均垍二弟在逺¶(三首/)
别來芳草遍天涯憶汝飄零何處家一向春愁禁不得¶
晚風吹破紫荆花¶
　　其二
一雙鴻雁隔天飛三月江南未解圍惆悵夜來風雨裏¶
片時春夢見渠歸¶
　　其三
兄愁弟戚兩相親還復江濱定海濱却恐數州消息異
<pb:KR4e0041_WYG_011-2b>
懶將踪跡問行人¶
　　稱稱初度¶
我年六六鬂如絲見汝三齡却兩朞願得汝長并我老<md:KR4e0041_SBCK_011-2a>¶太平還説亂離時¶
　　囘文(二首/)¶
烏啼夢裏燈添恨月轉屏前影對愁枯葉亂飛霜砌冷¶
細烟香遶夜牕幽¶
　　其二
<pb:KR4e0041_WYG_011-3a>
秋涼晚殿水蕉紅扇掩閒情舊感空樓對逺霞殘照落¶
愁邊寄信有歸鴻¶
　　畫(三首/)¶
石上風來吹酒醒白雲幽繞緑苔生山中莫道無絲竹¶
聴徹松聲與磵聲¶
　　其二
葉葉衣裳帶雨裁白鷗江水淨無埃偶然扶杖沙邊立¶
不為㸔山獨自來<md:KR4e0041_SBCK_011-2b>¶
<pb:KR4e0041_WYG_011-3b>
　　其三
幽蘿灌水䕃清溪水鳥忘情自在啼正好從容㸔山色¶
淡烟衰草夕陽低¶
　　紅緑蕉二仕女圖¶
兩樹紅蕉隔禁扉曉涼携伴試羅衣金鈴小犬迎人吠¶
應怪秋來出院稀¶
　　其二
為折芙蓉向御溝碧羅衣薄又驚秋侍兒剛道新涼好
<pb:KR4e0041_WYG_011-4a>
不解芭蕉與扇愁¶
　　夢遊西湖¶
採蓮女郎蓮花腮藕絲衣輕難剪裁瞥然一見唱歌去¶
荷葉滿湖風雨來¶
　　燈夕微雨<md:KR4e0041_SBCK_011-3a>¶脉脉輕陰潤玉笙霏霏小雨濕銀箏雖教月色朦朧黒¶
更覺燈光分外明¶
　　紅梅
<pb:KR4e0041_WYG_011-4b>
一般香影月朦朧只有仙肌逈不同天不念貧空付色¶
儘教消瘦却教紅¶
　　水仙¶
氷肌玉骨照江波瑟瑟塵生襪底羅自是仙魂招不得¶
滿天風雨夜如何¶
　　十二紅圖¶
何處飛來十二紅萬年枝上立東風楚王宫殿皆零落¶
説盡春愁暮雨中<md:KR4e0041_SBCK_011-3b>¶
<pb:KR4e0041_WYG_011-5a>
　　栁枝詞¶
千枝萬縷軟婆娑倩得東風著雨挼昨夜鵞黄變新緑¶
比郎衫色不爭多¶
　　故山春日(八首/)¶
千花萬蕚委塵埃只有荼䕷獨自開應是隣家更零落¶
過墻蝴蝶又飛來¶
　　其二
梨花兩枝春可憐下馬折花山逕邊山中人家改新火
<pb:KR4e0041_WYG_011-5b>
隔樹吹來榆栁烟¶
　　其三
青青蘆笋襍蒲芽細細浮萍是栁花昨日臨池㸔科斗¶
曉來風雨已聞蛙¶
　　其四
桑葉隂隂戴勝飛采桑人執懿筐歸老夫欲買新絲染<md:KR4e0041_SBCK_011-4a>¶製取斑斕五色衣¶
　　其五
<pb:KR4e0041_WYG_011-6a>
寂寂青山一鳥啼紫藤花落午風微不知刻漏長多少¶
但覺桐隂半日移¶
　　其六
輕寒拂拂雨沈沈紅漸蕭疎緑未隂不是牕前兩啼鳥¶
錯將時序比秋深¶
　　其七
春來芳草踏成蹊半是車輪半馬蹄多謝清明三日雨¶
舊痕新緑一般齊
<pb:KR4e0041_WYG_011-6b>
　　其八
陌上誰尋雨後花山中人摘雨前茶陰陰樹木青青草¶
可是王家與謝家¶
　　雨中對杏花¶
杏花枝上雨㝠濛洗得胭脂淡淡紅寄語東君莫相妬<md:KR4e0041_SBCK_011-4b>¶放教春色十分濃¶
　　壺中碧桃先謝折梨花一枝補之¶
一枝紅在一枝空底事氷肌不耐風更折梨花來作伴
<pb:KR4e0041_WYG_011-7a>
玉環飛燕本相同¶
　　花時感事¶
為怪春寒起較遲卧憑啼鳥報春期近來鶯燕渾無語¶
過却梅花總不知¶
　　雨中對花(四首/)¶
正好㸔花却醉吟醒時花事已傷心西園數朶開將盡¶
風雨相㸔到夜深¶
　　其二
<pb:KR4e0041_WYG_011-7b>
春風幾日雨淹淹鶯慘花愁總不堪惆悵隋堤千樹栁<md:KR4e0041_SBCK_011-5a>¶至今青眼望江南¶
　　其三
消得吟風却避風已開微淡半開濃要知有色還無色¶
莫愛深紅暎淺紅¶
　　春半¶
薺葉深能沒乳鴉石泉清可見魚蝦一年春事餘多少¶
只有南風楝子花
<pb:KR4e0041_WYG_011-8a>
　　春暮西園雜興(四首/)¶
疎疎簾影漾微波庭户無人鳥自過一樹楊花三日雨¶
池塘春水緑萍多¶
　　其二
緑蕪春水燕雙飛細雨輕寒稱祫衣半日不來池上立¶
殘花又比午前稀<md:KR4e0041_SBCK_011-5b>¶　　其三
蒲葉初長蕙葉齊杏花如雪涴春泥無人搖動秋千索
<pb:KR4e0041_WYG_011-8b>
黄鳥飛來架上啼¶
　　其四
野棠飛盡木香開蝶靜蜂稀逕有苔正是江村寒食後¶
老夫先為緑隂來¶
　　落花嘆¶
半隨流水半莓苔只有沾泥更可哀燕子也能知愛惜¶
為人銜入綉簾來¶
　　三月晦日
<pb:KR4e0041_WYG_011-9a>
花飛一片即春歸況是陰陰緑滿枝謾道東風有今夜¶
不知春已去多時¶
　　仕女四春圖<md:KR4e0041_SBCK_011-6a>¶東風剪剪入籹臺眉蹙春愁掃不開非是薄羅能耐冷¶
捲簾貪㸔燕雙來　(右春陰/)¶
　　其二
隔簾鸚鵡解呼名花落閒庭草自生曲曲畫闌皆倚遍¶
一春刀剪不聞聲　(右春悶/)
<pb:KR4e0041_WYG_011-9b>
　　其三
風送楊花滿綉床飛來紫燕亦雙雙閒情正在停針處¶
笑嚼殘絨唾碧牕　(右春綉/)¶
　　其四
蹴罷秋千日已沈東風花底力難禁笑携女伴歸來晚¶
失却羅鞋不再尋　(右春倦/)¶
　　衍斯道上人折梔子花見遺走筆奉謝¶
五月鄉林簷蔔開雪花如掌照青苔不教天女輕分去
<pb:KR4e0041_WYG_011-10a>
却為維摩逺送來<md:KR4e0041_SBCK_011-6b>¶　　屋後種松¶
屋後荒蕪地五弓自除瓦磔種青松朝來未見蕭蕭葉¶
便覺吟詩錯費工¶
　　松下¶
小簟疎簾曲水濱葛衣蒲扇紫荷巾自慙不及雙松樹¶
猶有清陰蔽路人¶
　　寢齋見螢火
<pb:KR4e0041_WYG_011-10b>
雨館蕭條已罷吟流螢穿隙自相尋也應憐我無燈燭¶
故入紗帷照夜深¶
　　㸔蜘蛛補網¶
風雨蛛絲斷不収密經細緯更綢繆自憐辛苦纔盈尺<md:KR4e0041_SBCK_011-7a>¶多少飛虫網外遊¶
　　粉團兒花¶
小小流蘇結素羅團團香粉綴柔柯玉奴不識傷心恨¶
滿面春風笑靨多
<pb:KR4e0041_WYG_011-11a>
　　見紫薇有感¶
埜水荒垣兩樹紅猩袍爛漫照西風無人種近絲綸閣¶
花落花開暮雨中¶
　　蓮渚泛舟¶(二首/)
氷漿不用蔗漿調聞得荷香酒自消一𣲖江聲滿船月¶
却愁容易度今宵¶
　　其二
玉簫低與玉笙調度未成腔意已消雪白芙蓉香一色<md:KR4e0041_SBCK_011-7b>¶
<pb:KR4e0041_WYG_011-11b>
總教人不愛春宵¶
　　避暑貽美人¶(二首/)
緑荷瀉酒勝瑤漿白葛含風壓串香不待瓊樓髙百尺¶
玉人相對自清凉¶
　　其二
酥凝酪粉煉霞觴衣染浮絲碧藕香試下瑤堦㸔明月¶
玉膚消得幾多凉¶
　　夏日
<pb:KR4e0041_WYG_011-12a>
聴徹簫韶獨掩扉水花向夕斂紅衣舞衫不用鴛鴦縠¶
别染春絲上錦機¶
　　赤山漫興¶
松梢吹粉落衣裳躑躅花開竹筍長可是山中朝洗藥<md:KR4e0041_SBCK_011-8a>¶一渠春水茯苓香¶
　　過鄧尉山訪徐良夫留别(二首/)¶
隨意扶笻入逺林紫藤花落逕苔深山中莫道無音樂¶
一片鸎聲在緑陰
<pb:KR4e0041_WYG_011-12b>
　　其二
浮雲載山山欲動春水煮茶消午夢緑蘋風起恰開帆¶
數聲啼鳥來相送¶
　　管夫人墨竹¶
霧鬢雲鬟洛浦神氷肌玉骨衛夫人都將松雪齋中意¶
偏寫瀟湘雨外真¶
　　趙仲穆墨蘭¶(二首/)
當年曾進福州蘭小殿秋風翠珮寒零落楚香収不得<md:KR4e0041_SBCK_011-8b>¶
<pb:KR4e0041_WYG_011-13a>
且從魏國畫中㸔¶
　　其二
繁露幽香泣翠娥冷雲纎月淡秋河沅湘一帶皆春色¶
誰道懐王廟裏多¶
　　白描芍藥圖錢選作¶
玉樓寒擁翠羅衾珠箔晴搖縷縷金蝴蝶亂飛花未落¶
東風庭院又春深¶
　　睡起圖
<pb:KR4e0041_WYG_011-13b>
月圓團扇送輕涼荷大如錢作藕香午夢醒來思白雪¶
玉甌催進荔枝漿¶
　　張仲敏鈎勒竹¶
解珮歸來月影孤秋風鸞鶴自相呼先生晚種參差玉<md:KR4e0041_SBCK_011-9a>¶招得林間兩鳳雛¶
　　藍采和像¶
石崇步障四十里猗頓珊瑚八百株寧可黄金堆下死¶
街頭不散一青蚨
<pb:KR4e0041_WYG_011-14a>
　　贈胡校理文伯¶
南郭先生一尺鬚秋風欲别意踟蹰明朝歸㸔庭前杏¶
添得清明幾百株¶
　　贈薛如鑑(善相/)¶
二陸門前一見君笑談許我到青雲平生不學縱横術¶
那得黄金鑄印文¶
　　寄無錫張彦禎<md:KR4e0041_SBCK_011-9b>¶老去張堪更愛農不教税務及疲癃如今麥熟蠶成箔
<pb:KR4e0041_WYG_011-14b>
處處桑麻百二弓¶
　　寄陳惟寅惟允¶
坐有重氊食有魚眼能識字手能書山於秋水船頭㸔¶
家在春波門外居¶
　　松陵道中¶
吳姬盪槳出蘋花江上行人未到家日晚城邊秋佀水¶
萋萋烟樹亂鳴鵶¶
　　青山白雲圖
<pb:KR4e0041_WYG_011-15a>
手種溪頭十畆陰鳥啼花落暮雲深夜來一尺蘭苕雨¶
若箇扁舟肯見尋<md:KR4e0041_SBCK_011-10a>¶　　宿雲竹居¶
月斜風細酒微醺白露瀼瀼濕練裙底事夜深清不寐¶
半忩竹影半牕雲¶
　　題畫¶
暮靄霏霏掩翠峰遶籬落葉有行蹤杖籬獨自行吟去¶
不是尋僧定㸔松
<pb:KR4e0041_WYG_011-15b>
　　四皓¶
高帝如何太子盈先生垂老入京城當時四皓非黄綺¶
多是留侯指教成¶
　　煩李伯定移菊¶
何處籬邊菊本多煩君將送緑婆娑老夫準擬重陽醉<md:KR4e0041_SBCK_011-10b>¶亂折黄花挿皂羅¶
　　九月八日對菊¶
去年風雨罷登髙今日黄花預見招莫怪遶籬開未好
<pb:KR4e0041_WYG_011-16a>
正含秋色待明朝¶
　　題趙松雪臨宋徽宗水墨草蟲¶
　趙自題云不暇丹青筆何人寫逺愁露濃時菊晚風¶
　𦂳候蟲秋元末諸作者不知公意反有所誚走不揣¶
　次韻用以慰之云¶
王孫老去尚風流畫裏新詩寫淡愁莫道吳宫與梁苑¶
露蛩烟草一般秋¶
　　二美人圖<md:KR4e0041_SBCK_011-11a>¶
<pb:KR4e0041_WYG_011-16b>
半餉無言却斂眉玉簮斜墮翠鬟欹相逢莫説傷心事¶
才入深宫自得知¶
　　其二
鴉頭羅襪鳳頭鞋細踏花隂下玉堦綰得青絲無奈滑¶
更臨春水照金釵¶
　　刺綉倦綉二圖¶
兩日無心綉一絲偶將針線刺花枝無端綉到雙蝴蝶¶
憶著西牕夜雨時
<pb:KR4e0041_WYG_011-17a>
　　其二
刺得芙蓉半朶金倚床無語自沈吟玉奴不解傷心意¶
抵死相催綉幾針¶
　　附唐處敬和¶
　洗花染線刺春羅鳳翼雙飛錦作窩蹔起非關針力<md:KR4e0041_SBCK_011-11b>¶　倦海棠時節困偏多¶
　　附髙季迪和¶
　翠絲盤葉碧玲瓏小蕚花鋪茜縷紅夢裏鴛鴦留不
<pb:KR4e0041_WYG_011-17b>
　得分明却在綉床中¶
　　為孟辨題二仕女¶
紅綃衫子雪膚肌女伴相邀去賭碁花底忽逢雙蛺蝶¶
背藏羅扇㸔多時　(右觀蝶/)¶
　　其二
玉奴催報海棠開及早梳頭出鏡臺便揀一枝和露折¶
六宫惟我最先來　(右折花/)¶
　　白練二圖
<pb:KR4e0041_WYG_011-18a>
㦸尾參差白練分馬嵬坡下舊香魂君王西去無消息<md:KR4e0041_SBCK_011-12a>¶疎雨桃花半掩門　(右碧桃/)¶
　　其二
珎禽斜立海棠枝玉雪胭脂㸔欲迷只恐驚飛花亂落¶
霓裳三拍按教低　(右海棠/)¶
　　代贈所懽(三首/)¶
濃緑蛾眉淺淡籹玉肌紅暎白霓裳春風不稱花枝願¶
逢著多情即斷腸
<pb:KR4e0041_WYG_011-18b>
　　其二
衆中相見獨相憐憐我多情更有縁不是無心㸔春色¶
亂離情緒不如前¶
　　其三
寛盡羅衣兩鬢秋相逢猶自愛風流天涯無復陽臺夢¶
辜負春風萬種愁¶
　　枇杷青鳥<md:KR4e0041_SBCK_011-12b>¶枇杷香遶漢宫栽珠箔銀屏四面開武帝遣書邀阿母
<pb:KR4e0041_WYG_011-19a>
青衣使者最先來
　　遇史克敬詢故園¶
　克敬自長洲來因詢吳中風景大異往昔賦此以寓¶
　鄉里之思云¶
三年身不到姑蘇見説城邊栁半枯縱有蕭蕭幾株在¶
也應啼殺樹頭烏¶
　　贈京妓宜時秀¶
欲唱清歌却掩襟晚風亭子落花深坐中年少休輕聴
<pb:KR4e0041_WYG_011-19b>
此曲先皇有賜金¶
　　出金陵城南<md:KR4e0041_SBCK_011-13a>¶(二首/)
長干塔前千樹花半隨流水半泥沙王孫醉裏渾忘却¶
走馬麄豪來索茶¶
　　其二
去盡黄鸝緑樹隂閒門重掩落花深當時一曲尊前酒¶
多少王孫買笑金¶
　　憶挹翠亭聴歌示徐幼文余唐卿
<pb:KR4e0041_WYG_011-20a>
清歌一曲動梁塵只憶當時淚滿巾何況春歸花落盡¶
眼前漂泊兩三人¶
　　江寧雨中¶
解盡春氷水漸通岸花狼藉燕西東巴江不盡青青草¶
都在疎烟淡兩中¶
　　江村漫興(三首/)<md:KR4e0041_SBCK_011-13b>¶江籬葉長三月春江邊栁花飛接人吳姬壓酒醉十日
及此東風緑髪新
<pb:KR4e0041_WYG_011-20b>
　　其二
一月春陰不㸔山夢魂長在碧雲間美人别後縁詩瘦
白玉腰圍一尺慳
　　其三
莫道書生未白顛鷓鴣聲裏自年年祇因落盡墻頭杏
幾日琵琶不上絃
　　重到京
杏花村裏清明酒陽羨山中穀雨茶如此情懐如此景
<pb:KR4e0041_WYG_011-21a>
行人何事不思家¶
　　春盡聞鶯有懐髙季迪¶
一聲黄鳥喚愁醒已是南風緑滿庭客裏得聞休恨晚¶
故園知有幾人聴¶
　　從袁賛府乞珉玉巾環¶
新製東坡一幅巾也堪漉酒障埃塵更須乞取雙環玉¶
相稱山人兩鬢銀¶
　　夢故人髙季迪(三首/)
<pb:KR4e0041_WYG_011-21b>
　辛亥八月十八夜夢與季迪論詩已而各出詩藁互¶
　相商確季迪在吳時每得一詩必走以見示得意處¶
　輙自詫不已夢中抵掌故態如常時因賦三絶季迪<md:KR4e0041_SBCK_011-14a>¶　且索其舊作云¶
詩社當年共頡頏我才慚不似君長可應句好無人識¶
夢裏相尋與較量¶
　　其二
老來久不誦君詩得見都忘是夢時我最憐君君識我
<pb:KR4e0041_WYG_011-22a>
此中未許俗人知¶
　　其三
驚人新句嘆無前故態疎狂佀少年便寫錦囊三百首¶
為君披咏步涼天¶
　　秋夜¶
秋風今夜十分凉斜月欺人巧照床自是不眠思往事¶
漏聲元只許多長¶
　　江邊見紅葉<md:KR4e0041_SBCK_011-14b>¶
<pb:KR4e0041_WYG_011-22b>
一瓣霜紅一瓣秋上陽宫裏御街頭而今漂泊寒江上¶
相趂蘆花細細流
　　客中懐弟妹¶
弟妹當年五六人銀鞍羅綺照青春而今死别兼生别¶
風雨瀟瀟一病身¶
　　沙河聴雨(壬子閏七月十四夜/)¶
惡雨乖風聴未休暗愁悲續斷鴻秋却將湖海三年夢¶
併作沙河一夜愁
<pb:KR4e0041_WYG_011-23a>
　　舟中書所見(二首/)¶
羅帕包頭不畫眉沙河船裏鬰金衣可應憶著關心事¶
斜倚秋風㸔雁飛<md:KR4e0041_SBCK_011-15a>¶　　其二
玉膚花貌是誰家趂逐秋風渡晚沙河水東流燕西去¶
一般魂夢遶天涯¶
　　舟中聞絡緯¶
江濶天空北斗低月寒沙白露凄凄家鄉漸逺衣裳薄
<pb:KR4e0041_WYG_011-23b>
憑仗秋蛩莫夜啼¶
　　客中憶弟¶
去時霜葉遶溪紅落盡桃花信未通客裏匆匆寒食酒¶
一樽那得弟兄同¶
　　夢稱稱(二¶首/)
語未能真已誦詩相過爭愛骨權竒他鄉夢裏分明見¶
猶佀當年索果時<md:KR4e0041_SBCK_011-15b>¶　　其二
<pb:KR4e0041_WYG_011-24a>
掌上明珠落大淵夢中愁對玉娟娟我將四十空囘顧¶
念有何人與我𤣥¶
　　過琵琶亭(在彭澤/)¶
楓葉蘆花兩鬢霜櫻桃楊栁久相忘當時莫怪青衫濕¶
不是琵琶也斷腸¶
　　詠大姑山下梅花¶
紫蕚黄鬚抱玉膚也應人惜半枝枯雪中惟有山僧折¶
瓦&KR0498;寒泉薦大姑
<pb:KR4e0041_WYG_011-24b>
　　出江㸔廬山¶
一疊峰巒一道泉幾重雲樹幾重烟歸來記取屏風様¶
寫向茅齋聴雨眠<md:KR4e0041_SBCK_011-16a>¶　　雨晴廬山㸔雲¶
横帶斜烟抹翠蛾淡籠初日照青螺行人謾道廬山好¶
自是春雲態度多¶
　　㸔廬山時無片雲¶
消盡春雲山更宜芙蓉全見碧參差天然標格誰能似
<pb:KR4e0041_WYG_011-25a>
虢國夫人淡畫眉¶
　　舟泊南湖有懐(三首/)¶
　二月十二日舟泊彭蠡南湖嘴風雨甚寒憶吳中是¶
　日郡人皆試夾紗衣單羅扇往范家園㸔杏花入春¶
　來此為行樂之首¶
紗衣羅扇一時裁兩兩三三作伴來正是吳中好風景<md:KR4e0041_SBCK_011-16b>¶范家園裏杏花開¶
　　其二
<pb:KR4e0041_WYG_011-25b>
單羅小扇夾紗衣冠子梳頭挿翠㣲知是范家園裡醉¶
無人不戴杏花歸¶
　　其三
日日㸔花載酒行不論時節與隂晴相逢猶自嫌春色¶
花裏迎人問太平¶
　　途中為人題畫¶
溪水涵秋帶緑蕪草堂雲冷鶴將雛相逢未遂還山約¶
空復年來㸔畫圖
<pb:KR4e0041_WYG_011-26a>
　　江西送陳文獻薛存道二生還山西(三首/)¶
江上憐君踏雨來推篷一笑兩眉開莫教章句孤年少¶
自古山西出將才<md:KR4e0041_SBCK_011-17a>¶　　其二
滕王閣下說山西多少雲山望轉迷問我路程嗟更逺¶
桂林烟雨鷓鴣啼¶
　　其三
君歸晉兾我湘潭塵土風波兩不堪盡道衡陽有迴雁
<pb:KR4e0041_WYG_011-26b>
行人更在雁西南¶
　　到江西省對花¶(八首/)
閒來樹底踏青莎喜見斜紅挿皂羅莫愛壓枝千萬朶¶
三花兩蕋更情多¶
　　其二
長恨花開春色闌不堪春半百花殘從今却願遲開落¶
得向清明節裏㸔¶
　　其三
<pb:KR4e0041_WYG_011-27a>
芳草無端出意長斷紅殘緑弄春陽莫愁寒食花開盡¶
更有荼䕷與木香<md:KR4e0041_SBCK_011-17b>¶　　其四
最好花枝最後開千重籹束萬重栽東風不敢輕吹破¶
前度劉郎恐再來¶
　　其五
青絲茵褥是柔莎白苧衣裳勝綺羅千樹桃花紅一色¶
春光誰道不須多
<pb:KR4e0041_WYG_011-27b>
　　其六
小小旗亭曲曲闌禁烟時節未鶯殘便須連夜燒銀燭¶
莫待他年霧裏㸔¶
　　其七
東湖東畔栁枝長滿苑飛花亂夕陽何處祓除兒女散¶
過來流水鬱金香¶
　　其八
生色屏風一面開輕羅團扇合歡裁深深院落青青栁
<pb:KR4e0041_WYG_011-28a>
縱是無花也㸔來　(後四首次前韻/)¶
　　題方員外像<md:KR4e0041_SBCK_011-18a>¶一尺長鬚七尺身當時顔色畫能真相㸔已覺如兄弟¶
不待他年是别人¶
　　雜畫(六首/)¶
玉椀糖霜萬顆氷王孫筵上酒微醒若教畫作囘仙鶴¶
一夜吹簫過洞庭　(右石榴/)¶
　　其二
<pb:KR4e0041_WYG_011-28b>
盧橘當年出漢家誰將名字雜枇杷風枝露葉金盤果¶
盡是僧房雪後花　(右枇杷/)¶
　　其三
一斛凉州價已多上林千樹酒成河塵沙漠漠穹廬雪¶
若箇銀瓶覆紫駞　(右蒲萄/)¶
　　其四
茂陵老去愛求仙青鳥銜書到御前不意種桃成一笑¶
開花結子六千年　(右緋桃/)
<pb:KR4e0041_WYG_011-29a>
　　其五<md:KR4e0041_SBCK_011-18b>¶密瓣深紅别有春武陵千樹欲迷津不因流水漂香出¶
那得秦人識晉人　(右千葉緋桃/)¶
　　其六
沈香亭北繞闌栽曽藉花奴羯鼓催今夜不須銀燭照¶
待他明月上枝來　(右海棠/)¶
　　其七
淨洗胭脂學道裝玉冠青帔羽衣裳蕋珠宫裏秋宵永
<pb:KR4e0041_WYG_011-29b>
立盡瑤堦一夜霜(右蜀葵/)¶
　　其八
紫袍紅刺玉纎纎甘露収香入翠奩何處南風開滿架¶
緑陰庭院水晶簾　(右薔薇/)
　　聞鵲¶
鳷鵲船頭喚夢囘鵲聲雖好却成哀昇州一望三千里¶
那得音書送喜來<md:KR4e0041_SBCK_011-19a>¶　　過黄州吊赤壁
<pb:KR4e0041_WYG_011-30a>
風雨來登赤壁磯武昌烟栁望中稀無人更有坡仙樂¶
月小山髙醉未歸¶
　　舟中見雪珠¶
鮫人捧淚泣春風亂擲明珠向短篷欲采緑莎紉作佩¶
滿江春水落花紅¶
　　鯉魚山阻風天甚寒雨皆成霰¶
江南天氣太無憑草色烟光暖欲蒸向晚鯉魚風乍急¶
盡吹小雨作春氷
<pb:KR4e0041_WYG_011-30b>
　　夏口¶
川江東接漢江流萬里相逢鸚鵡洲更約瀟湘與沅澧<md:KR4e0041_SBCK_011-19b>¶大家淘盡古今愁¶
　　望武昌¶
吹面風來杜若香離離烟栁拂鷗長人家鸚鵡洲邊住¶
一向開門對漢陽¶
　　其二
春風吹雨濕衣裾緑水紅籹畫不如却是漢陽川上女
<pb:KR4e0041_WYG_011-31a>
過江來買武昌魚¶
　　徳安山中¶
石橋斜日萬山陰雲滿寒溪雪滿林獨有梅花㸔不厭¶
江南春色故園心¶
　　岳陽阻風¶
三湘風雨五湖春萬里相思一病身能向此中魂不斷<md:KR4e0041_SBCK_011-20a>¶更無愁處可愁人¶
　　過洞庭口號
<pb:KR4e0041_WYG_011-31b>
七十二峰天際開一泓秋水大於盃白鷗千㸃飛不盡¶
鴻雁一雙何處來¶
　　湘江對雨¶(二首/)
風雨黄陵半掩門鷓鴣聲裡樹微昏無情最是江邊竹¶
猶自淋漓有淚痕¶
　　其二
𣺌𣺌滄波淡淡鷗緑蒲青葦響如秋人生不聴瀟湘雨¶
行遍江湖未是愁
<pb:KR4e0041_WYG_011-32a>
　　題楚江秋意圖¶
萬里巴江入海流水天空濶雁行秋楚歌未斷西風起<md:KR4e0041_SBCK_011-20b>¶一叚青山一叚愁¶
　　經汨羅廟在湘陰縣北六十里¶
三閭祠宇汨羅邨重午年年一掃門莫道獨清當日事¶
至今湘水不曽渾¶
　　祁陽道中(五首/)¶
疎烟小雨濕流光愁得楊花不暇狂半餉春晴便飄蕩
<pb:KR4e0041_WYG_011-32b>
綴人簾幙上人床¶
　　其二
愁紅怨白滿江濱一樹盈盈恰破春正是情多開自晚¶
雨中知有斷腸人¶
　　其三
曲垣低檻是誰家門户深深閉落花千百黄鸝萬竿竹¶
夢魂應不到天涯<md:KR4e0041_SBCK_011-21a>¶　　其四
<pb:KR4e0041_WYG_011-33a>
一簇荼䕷湘水東輕輕脂粉趂微風低嚬淺笑皆傾國¶
不在胭脂著意紅¶
　　其五
紅深翠密不成蹊修竹玲瓏巧更低黄鳥未知花又落¶
野棠風裏一雙啼¶
　　潭州雜懐(九首/)¶
春江瀰漫春草亂一色遙遙青不斷晚來烟起鷓鴣飛¶
無數桃花在東岸
<pb:KR4e0041_WYG_011-33b>
　　其二
鵁鶄鸕鷀飛滿沙緑水刺刺上蒲芽湘潭縣裏春分後¶
不道人家有杏花¶
　　其三
渡頭烟栁入村稀沙嘴漁舟各自歸却笑匆匆雙白鳥¶
滿江風雨不停飛<md:KR4e0041_SBCK_011-21b>¶　　其四
桃花深紅杏花白紅白花開弄春色東風一片落衣裾
<pb:KR4e0041_WYG_011-34a>
腸斷江南未歸客¶
　　其五
船頭漱齒濕衣裳水面花飛口亦香坐愛蜻蜓兼蛺蝶¶
鬬將春色上牙檣¶
　　其六
午睡醒來風滿面十年春夢思量遍前度劉郎觀裏花¶
舊時王謝堂前燕¶
　　其七
<pb:KR4e0041_WYG_011-34b>
吳女娉婷楚腰舞梁園風雪瀟湘雨多情長使鳥催歸¶
底事不教花解語¶
　　其八
楚妃祠前花繞樓楚人唱歌牽客愁全開一樹紫含笑¶
閒聴數聲黄栗留¶
　　其九
湘中老翁不褁巾見我自是平生親衡陽萬里雁不到<md:KR4e0041_SBCK_011-22a>¶爲問使君何處人
<pb:KR4e0041_WYG_011-35a>
　　舟囘㸔廬山¶
雲中西去雨中還又見秋雲黯淡間不是漂零應不得¶
一年三度㸔廬山¶
　　望五老峰次權宣使韻¶
　宣使權仲武有送余詩曰五老騎雲來送迎八月廿¶
　四日雨中過湖望五老在烟雲中若欲與余笑語者¶
　因用仲武韻為起句¶
五老騎雲來送迎笑余舟楫往來輕前身曽住東林寺
<pb:KR4e0041_WYG_011-35b>
因與廬山有舊盟¶
　　其二
五老騎雲來送迎迎君却是送君行從今卧聴鍾陵雨<md:KR4e0041_SBCK_011-22b>¶誰與廬山愛晚晴
　　送李都司往江西簡省中諸友(時寓茆山/)¶
秋屏閣下雨新晴無限匆匆别我情不意長干秋色裡¶
又將詩句送君行¶
　　其二
<pb:KR4e0041_WYG_011-36a>
我從西省罷官歸旋葺茆茨近翠微從此生涯是鉏畚¶
故人休怪寄書遲¶
　　其三
左掖桃花向北栽兩畨風雨見花開明年對酒應齊説¶
曽與眉菴共㸔來¶
　　嘆道傍廢宅¶
桑柘隂隂遶岸栽石闌銷折卧蒼苔欲求姓氏無人識¶
時有逃軍剥棗來<md:KR4e0041_SBCK_011-23a>¶
<pb:KR4e0041_WYG_011-36b>
　　觀剥棗¶
珠實離離雨更新行人敲剥走荆榛我來不忍臨風食¶
為憶當年種樹人¶
　　重過文竹軒(二首/)¶
蕭蕭茅宇曲崗西嗟我重来路已迷何事隣翁猶愛惜¶
壁間留得醉中題¶
　　其二
倐來還去已堪悲况復難期再到時踈栁最多離别意
<pb:KR4e0041_WYG_011-37a>
十分憔悴向人垂¶
　　送陳明善之真定¶
風塵贏得鬂毛斑不為臨岐一愴顔五日北風三尺雪¶
馬頭遙見太行山<md:KR4e0041_SBCK_011-23b>¶　　過下蔡¶
當時佳麗比陽城楚女腰肢雪鬬輕莫怪王孫迷一笑¶
古來尤物萬人傾¶
　　過竇鳴犢大夫祠
<pb:KR4e0041_WYG_011-37b>
生死齊君有舜華西來尼父竟同車荒祠人去槐陰靜¶
一院南風芍藥花¶
　　梁園聞雁有感¶
萬里飛來一雁聲梁園枕上夢初醒誰憐今夜江南月¶
又是空齋獨自聴¶
　　其二
空齋獨自數長更聴得嘹嘹一雁聲忘却江南與江北¶
斷腸同是客中情<md:KR4e0041_SBCK_011-24a>¶
<pb:KR4e0041_WYG_011-38a>
　　其三
斷腸何處最堪憐客裏逢秋憶去年安得妻孥與兄弟¶
舉家歡笑雁聲前¶
　　登宋宫故基¶
上皇宫殿碧參差嗟我來登見廢基盡道河邊金線栁¶
腰肢猶似李師師¶
　　太行望雲為新民賦¶
十年漂泊向風塵一度㸔雲一愴神此日逢君重惆悵
<pb:KR4e0041_WYG_011-38b>
異鄉多少望雲人¶
　　其二
晉冀封疆萬里長白雲飛處是他鄉愁心恨不如春雪¶
一夜東風到太行¶
　　到山西題畫梅<md:KR4e0041_SBCK_011-24b>¶江南分手到山西每憶溪橋夢不迷氷雪有如林下約¶
一枝重向畫中題¶
　　太原官&KR0351;見榴花
<pb:KR4e0041_WYG_011-39a>
短短榴花石上栽南風吹得一枝開花枝縱是相憐我¶
白髪何心為㸔來¶
　　罷釣圖為翟少叅文光題(時翟將休致故及之/)¶
畏途萬里費經遊到處紅塵沒馬頭何日釣竿從此老¶
也分一片荻花秋¶
　　觀晉祠泉(在太原縣流出為汾河者/)¶
太行翠色鬱蟠蟠一𣲖泉飛石罅寒千古東流誰禦得¶
任歸滄海起波瀾<md:KR4e0041_SBCK_011-25a>¶
<pb:KR4e0041_WYG_011-39b>
　　曉度雁門¶
關山迢遞朔雲髙風𦂳霜華積毳袍此地宣威稱李牧¶
有誰再退北羌豪¶
　　除夜¶
舊歴驚心只一行坐依燈火戀年光尋常客裏愁長夜¶
惟有今宵願更長¶
　
　¶眉菴集巻十一
¶
<md:KR4e0041_SBCK_012-1a>¶
<pb:KR4e0041_WYG_012-1a>
欽定四庫全書
　眉菴集巻十二¶
　　　　　　　　　　　　　明　楊基　撰
　詞
　　江寧春館寫懐(清平樂四闋/)¶
春氷消後緑水粼粼皺減却風流添却瘦多在黄昏時¶
候匆匆商女琵琶蕭蕭白髪烏紗金谷園中芳草𤣥都¶
觀裏桃花
<pb:KR4e0041_WYG_012-1b>
　　其二
自從别後眉也尋常皺瘦得腰肢無可瘦又是魂銷時¶
候當時纎手琵琶東風小雨窓紗今夜相思何處明月¶
滿樹梨花¶
　　其三
梅酸杏小人與春俱老一架荼䕷開遍了能得歡娛多¶
少陰陰緑樹青苔都無半㸃塵埃寄語此中&KR0400;鶴先生<md:KR4e0041_SBCK_012-1b>¶早晚歸來
<pb:KR4e0041_WYG_012-2a>
　　其四
狂歌醉舞俯仰成今古白髪蕭蕭纔幾縷聴遍江南春¶
雨歸來茆屋三間桃花流水潺潺莫向牕前種竹先生¶
要㸔西山¶
　　春思(多麗/)¶
問鶯花底事蕭索是東風釀成細雨晚來吹滿樓閣辟¶
寒金再簮寶髻鎮惟屏重䕶香幄杏惜生紅桃緘淺碧¶
向人憔悴未開一蕚念惟有淡黄楊栁搖曳珠箔憑闌
<pb:KR4e0041_WYG_012-2b>
久春鴻去盡錦字誰托　奈夢裏清歌妙舞覺來偏更¶
情惡聴髙樓數聲羌笛管多少殘夢梅花驚落鴛帶慵¶
寛鳯鞋懶綉新晴誰與共行樂料應在楚雲湘水深處<md:KR4e0041_SBCK_012-2a>¶望黄鶴不似栁花長任恁漂泊¶
　　春水(沁園春/)¶
巴蜀雪消湘漢氷融淨無片埃㸔風吹皺緑晴涵杜若¶
雨添香膩暖浸莓苔江漲魚鱗溪沈燕尾嬴得沙鷗宿¶
鷺猜花陰下見行人待渡芳意徘徊　湖邊十二樓臺
<pb:KR4e0041_WYG_012-3a>
映多少朱簾影倒開愛緑醅可染蒲萄新釀麴塵低蘸¶
楊栁初栽修褉人歸浣紗女去猶有餘香拂岸來多情¶
處汎桃花無數流出天台¶
　　折栁(清平樂/)¶
欺烟困雨拂拂愁千縷曽把腰肢羞舞女贏得輕盈如¶
許　猶寒未暖時光將昏漸曉池塘記取春來楊栁風<md:KR4e0041_SBCK_012-2b>¶流正在輕黄¶
　　四春圖四景美人各賦浣溪沙一闋
<pb:KR4e0041_WYG_012-3b>
雲母玲瓏七寶屏玻璃瀲灧百花棚笙簫羅綺一層層¶
　信手摘將金荔擲教人扶下綵車行六街明月萬家¶
燈(右元夕/)¶
　　其二
鸞股先尋鬬草釵鳳頭新繡踏青鞋衣裳宫様不須裁¶
　雕玉疊成鸚鵡架泥金鐫就牡丹牌明朝相約㸔花¶
來(右花朝/)¶
　　其三
<pb:KR4e0041_WYG_012-4a>
軟翠冠兒簇海棠砑羅衫子綉丁香閒來水上踏春陽¶
　風暖有人能作伴日長無事可思量水流花落任怱¶
忙　(右上已/)<md:KR4e0041_SBCK_012-3a>¶　　其四
暖雨香雲百五天玉纎銀甲十三絃笑移羅幙上紅船¶
　照水再簮珠絡索背人重貼翠團圓安排花裏蹴秋¶
千　(右寒食/)¶
　　梨花夜月　(菩薩蠻/)
<pb:KR4e0041_WYG_012-4b>
水晶簾外娟娟月梨花枝上層層雪花月兩糢糊隔簾¶
㸔欲無　月華今夜黒全見梨花白花也笑姮娥讓他¶
春色多¶
　　瓶中四花瓶挿梨杏桃李各一枝　(踏莎行/)¶
小小含風盈盈帶露折來仝向銀瓶貯朱唇偏耐雪霜¶
寒氷肌不受胭脂汚瘦燕休矜肥環莫妬東君一様憐¶
蠻素若教淺淡笑深濃大家都被嬋娟誤<md:KR4e0041_SBCK_012-3b>¶　　春閨怨　(蝶戀花二闋/)
<pb:KR4e0041_WYG_012-5a>
淨洗胭脂輕掃黛鬬草亭邊自抝梨花戴一叚心情空¶
自愛風流那得常時在　屈指春光歸已快不捲朱簾¶
又恐東風怪花影低將新月碍小闌干外深深拜¶
　　其二
新製羅衣珠絡縫消瘦肌膚欲試猶嫌重莫信鵲聲相¶
侮弄燈花幾度成春夢　風雨又將花斷送滿地胭脂¶
補盡蒼苔空獨自移將萱草種金釵挽得花枝動¶
　　春恨　(千秋嵗/)
<pb:KR4e0041_WYG_012-5b>
栁花飛盡魚鳥無音信盃減量愁添鬢梅酸心未老藕¶
斷絲猶嫩歡笑地轉頭都做江淹恨　香冷灰銷印燈¶
暗煤生暈空自解誰偢問夜長春夢短人逺天涯近庭<md:KR4e0041_SBCK_012-4a>¶院晚一簾風雨寒成陣¶
　　嘲春四詠　(如夢令/)¶
昨夜雪晴風小羅幙嫩寒猶悄天氣近花朝江上燕兒¶
來了催曉催曉隔樹數聲啼鳥　(右春曉/)¶
　　其二
<pb:KR4e0041_WYG_012-6a>
瞥眼韶華如織粉退紅嫣忽忽堪詫是東君忙去都忘¶
相識可惜可惜芳草謾連天碧　(右春暮/)¶
　　其三
㸃綴落梅穠李埋沒蒼苔芳芷樓上倚闌人立在玉屏¶
風裏風起風起都做一江春水　(右春雪/)¶
　　其四
銀渚拂波輕度羅幄送寒低䕶催得百花開又與百花¶
相妬無數無數吹過畫闌西去　(右春風/)
<pb:KR4e0041_WYG_012-6b>
　　紅白桃花　(採桑子/)<md:KR4e0041_SBCK_012-4b>¶淺碧深紅是誰家分染桃花片兩枝爭艷青粉墻頭見¶
　深處娉婷淺更多嬌倩昭陽殿玉環飛燕各自東風¶
面¶
　　栁鶯燕三詠　(㸃綘唇/)¶
裊裊婷婷為誰僝&KR0317;腰如把小桃相亞低拂前簷瓦深¶
處鶯藏不怕金丸打章臺下幾株如畫繫著青驄馬¶
　　其二
<pb:KR4e0041_WYG_012-7a>
何處飛來栁梢一㸃黄金小哢晴催曉喉舌如簧巧春¶
夢須更正繞江南道空相惱被他驚覺緑遍池塘草¶
　　其三
王謝堂前舊時簾幙深如許自從歸去花落春無主緑¶
水橋邊茅屋人家雨花深處有人相妬掌上輕盈舞¶
　　絮　(憶秦娥/)<md:KR4e0041_SBCK_012-5a>¶東風惡一江春水楊花落楊花落惹人衫袖綴人簾幙¶
　才飛却墜能纎弱倐來還去無拘著無拘著山遙水
<pb:KR4e0041_WYG_012-7b>
逺任伊飄泊¶
　　暮春見花　(踏莎行/)¶
白皺沾苔紅輕惹絮落花堆積無層數當時開折頼東¶
風飄零還是東風姤　宿雨初晴低烟欲暮綿綿芳草¶
迢迢路緑陰深處聴啼鶯鶯聲更在深深處¶
　　其二
淺碧凝鬚輕紅染瓣東風著意催初綻不須抵死恨開¶
遲遲開却得遲遲㸔　醉眼微醒覊魂欲斷斜陽流水
<pb:KR4e0041_WYG_012-8a>
東西岸只知人有萬千愁花枝更有愁千萬¶
　　句曲閒居春暮　(賀新郎/)<md:KR4e0041_SBCK_012-5b>¶　自離西江省幕謫句曲已徂春矣寓居無聊未免感¶
　時撫事援填古詞用撥新悶云¶
風晴樹陰薄正簾櫳楊花飛盡楝花吹落一逕青苔無¶
人到翠葆時翻露籜聴樹頂長鳴孤鶴半沼香萍風約¶
住見新荷影裏雙魚躍多少恨頓忘却　疎狂莫笑今¶
非昨想當時狂歌醉舞轉頭都錯内苑櫻桃纎纎手勸
<pb:KR4e0041_WYG_012-8b>
薦金盤杏酪夢不到南薰池閣世事多因忙裏悞算人¶
生只有閒中樂且對酒任漂泊¶
　　試衣　(賣花聲/)¶
風暖試輕羅簾外婆娑落花重疊滿柔莎細數輕羅衫¶
上淚更比花多　無語却臨波低斂雙蛾玉容春色兩<md:KR4e0041_SBCK_012-6a>¶消磨多少相思無限恨一葉新荷¶
　　暮春　(錦堂春/)¶
芍藥闌邊按樂荼䕷屏下圍碁春光正在多情處腸斷
<pb:KR4e0041_WYG_012-9a>
欲歸時　疎雨一池荷葉緑陰千樹黄鸝那些清景無¶
人解只許自家知¶
　　送春　(㸃絳唇/)¶
栁上梅邊那時庭院初相遇杜鵑啼處驀地抛人去¶
春也多情故繞江邊樹風兼雨落花飛絮併得難停住¶
　　詠鷗　(南鄉子/)¶
春水緑迢迢長與鳬鷖㸃翠苗一向逐波浮不定飄飄¶
又趂東風下晚潮　閒倚木蘭橈相近相親不用招今<md:KR4e0041_SBCK_012-6b>¶
<pb:KR4e0041_WYG_012-9b>
夜月明何處覔遙遙兩岸蘆花雪未銷¶
　　江上閒居寫懐　(青玉案七闋/)¶
王孫芳草生無數漸緑遍長干路春色匆匆愁裏度幾¶
畨風雨幾畨晴霽又是遙山暮　青鞋不怕春泥汙紅¶
藥重教曲闌䕶細數落花成獨步自縁山野不堪廊廟¶
不是文章悞¶
　　其二
曉牕啼鳥驚春睡佀報道春光至測測餘寒侵繡被梅
<pb:KR4e0041_WYG_012-10a>
花飛也杏花開也燕子歸來未　水光山色如人意長¶
恨春陰杳無際今日新晴俱可喜山光明媚水光溶漾¶
只有人憔悴¶
　　其三
鶯聲留我㸔山久臨去也重囘首雖是春光隨處有暖<md:KR4e0041_SBCK_012-7a>¶風輕霧淡烟疎雨都在江邊栁　自知不是經綸手無¶
意封侯印如斗行樂何須金谷友只消尋箇典衣伴侣¶
同醉金陵酒
<pb:KR4e0041_WYG_012-10b>
　　其四
曉來一陣輕寒過水面薄氷吹破竹外錦鳩啼一箇添¶
黄入栁㸃紅歸杏都是東風做　鬢絲遊颺烏巾墮醉¶
裏漁歌自賡和但得潮頭風不大數羣鷗鳥半篙烟雨¶
著我船中卧¶
　　其五
雪消天氣東風猛簾半捲猶嫌冷怪問春來長不醒一¶
春都是酒徒花伴醉了重相請　而今白髪羞垂領靜
<pb:KR4e0041_WYG_012-11a>
裏時將舊游省記得孤山堤上景一灣流水半痕新月¶
畫出梅花影<md:KR4e0041_SBCK_012-7b>¶　　其六
五更風雨花如霰問春在誰庭院報道春光浮水面一¶
雙鸂&KR0529;數莖芹藻無數桃花片　武陵溪上東風怨空¶
趁漁郎再尋便抛棄已同秋後燕那知别後飄飄蕩蕩¶
這裏重相見¶
　　其七
<pb:KR4e0041_WYG_012-11b>
平湖過雨青如鑑柳下賣花船䌫雌蝶雄蜂飛繞擔杏¶
花終是輕紅嫩白不比梨花淡　一春能幾花前探天¶
氣無憑故相賺晴不多時陰亦暫一囘風雨一囘烟霧¶
何處堪登覽¶
　　答屠仲權見寄　(如夢令/)¶
牕外月斜鷄呌門外馬嘶車閙多少夢中人盡被春風¶
吹覺休笑休笑白髪也曽年少<md:KR4e0041_SBCK_012-8a>¶　　其二
<pb:KR4e0041_WYG_012-12a>
茅屋小牕寒驟人影梅花同瘦風𦂳雪初晴月上一更¶
前後迤逗迤逗白髪青衫如舊¶
　　首夏書事　(夏初臨/)¶
瘦緑添肥病紅催老園林昨夜春歸天氣清和輕羅試¶
著單衣雨餘門掩斜暉㸔翻翻乳燕交飛荷錢猶小芭¶
蕉漸長新竹成圍　何郎粉淡荀令香銷紫鸞夢逺青¶
鳥書稀新愁舊恨在他紅藥闌西猶記當時水晶簾一¶
架荼䕷有誰知千山杜鵑無數鶯啼
<pb:KR4e0041_WYG_012-12b>
　　初夏閒居　(浣溪紗三闋/)¶
幾巻斜封出舊窠藕絲柔梗上新荷衣裳輕薄試单羅¶
烟淡淡中青草合雨絲絲裏緑隂多園林佳趣是清和<md:KR4e0041_SBCK_012-8b>¶　　其二
漸老情懐怕别離可堪人去又春歸斜陽流水意遲遲¶
春從不歸終不住人重相見更相期此時端的斷腸時¶
　　其三
小院囘廊曲更深一重楊栁一重陰夜長人靜漏沈沈
<pb:KR4e0041_WYG_012-13a>
雪白梨花千瓣玉雨黄梅子萬丸金清和天氣夏初臨¶
　　卜居　(蝶戀花/)¶
人間何處宜閒住除却桃源便向瀟湘去楊柳桃花千¶
萬樹不須更覔深深處　白驚輕鷗為伴侣女嫁漁郎¶
男娶漁翁女已辦緑蓑眠細雨料應天意還相許¶
　　詠塵　(望湘人/)¶
愛輕隨馬足深輾綉輪落花飛絮相和紫陌春晴東華¶
風暖拂拂嫩紅掀&KR0619;羅襪微生素衣曽染閒愁無那㸔<md:KR4e0041_SBCK_012-9a>¶
<pb:KR4e0041_WYG_012-13b>
補巢燕子銜將細雨香泥重做　誰向花前行過見金¶
蓮踪跡尚留些箇無處覔佳音嬴得兩眉低䕶鎻茂𢎞¶
何事猶携紈扇却恐西風相汚且歸去緑樹隂中淨掃¶
青苔髙卧¶
　　詠簾　(燭影揺紅/)¶
花影重重亂紋匝地無人捲有誰惆悵立黄昏疎映宫¶
籹淺只有楊花得見解怱怱尋方覔便多情長在暮雨¶
囘廊夜香庭院　曽記揚州紅樓十里東風軟腰肢半
<pb:KR4e0041_WYG_012-14a>
露玉娉婷猶恨蓬山逺閒悶如今怎遣奈草色青青似¶
剪且教高揭放數㸃春一雙新燕¶
　　題隔屛仕女　(醉花陰/)<md:KR4e0041_SBCK_012-9b>¶雲母屏風金縷扇薄映春風面縱是不分明猶勝腰肢¶
背後忩忩見　鏡裏花枝簾底燕無處尋方便莫道不¶
留情秋水芙蓉獨自思量遍¶
　　感秋　(摸魚兒/)¶
問黄花為誰開晚青青猶繞西圃秋光頼有芙蓉好那
<pb:KR4e0041_WYG_012-14b>
更薄霜輕霧江逺處但只見寒烟衰草山無數凭闌不¶
語恨一㸃飛鴻數聲柔櫓都不帶愁去　當時夢空憶¶
邯郸故步山陽笛裡曽賦黄金散盡英雄老莫倚善題¶
鸚鵡君㸔取且信提携如意樽前舞浮名浪許要挿桞¶
當門種桃臨水歸老舊游路¶
　　壬子重陽感舊　(念奴嬌/)<md:KR4e0041_SBCK_012-10a>¶今年重九被閒愁孤負一畨時節菊蕋青青香未吐知
我¶無心扳折紫蟹凝霜金橙噴霧舊事憑誰説故山何
<pb:KR4e0041_WYG_012-15a>
處¶莫山無限紅葉　遙想響屧廊西涵空閣上水與雲
相¶接囘首十年成一夢却倚西風傷别料得明年人雖
强¶徤雙鬢都成雪且須沽酒與君低問明月¶
　　詠雪禁體　(水調歌頭/)¶
　嘗愛歐陽及蘓公禁體雪詩而自古雪詞無禁體者¶
　十月晦余歸龍江風雪連日因賦水調歌頭一曲仍¶
　不用鹽梅玉潔皓白飛舞字¶
風色夜來𦂳寒氣十分嚴起㸔江上樓門無處不鈎簾
<pb:KR4e0041_WYG_012-15b>
短短釣簔漁艇小小竹籬茅舎斜挂一青帘醉眼傲今<md:KR4e0041_SBCK_012-10b>¶古不飲笑陶潜　正蔌蔌俄揚揚復纎纎楚山埋沒何¶
在髙處露雙尖人道黨家風味不比陶家清致我欲兩¶
相兼舉盞慶豐瑞來嵗不須占¶
　　客中壽婉素　(齊天樂/)¶
華鯨聲逺鶯聲早忩忩瑞烟籠曉蛾緑添眉蜂黄㸃額¶
樓上籹梳初了羅輕佩小向晴日簾櫳暖雲池沼細爇¶
名香滿斟春酒拜翁媪　繁華流水東去又梁園密雪
<pb:KR4e0041_WYG_012-16a>
長干芳草楊栁東風梨花淡月幾度夢魂牽繞佳辰漸¶
好願此别歸來㑹多離少笑引兒孫故鄉稱二老¶
　　旅中感舊　(喜遷鶯/)¶
烟光明滅正細雨醸寒羅衣猶怯泥沁香融波添緑膩<md:KR4e0041_SBCK_012-11a>¶幹淡栁金梨雪借問逺山何事低學修眉雙結料也是¶
為朝朝暮暮傷人離别　情切且莫問燕子未來來也¶
成虚設蘇小愁多秋娘老去雖把綉簾髙掲囘想舊時¶
春夢多少轉員周折但只願盡今生都是稱心時節
<pb:KR4e0041_WYG_012-16b>
　　月夜過采石　(西江月/)¶
采石磯頭明月娥眉亭上秋山古今來往幾人閒贏得¶
新愁無限　不用朱唇低唱何須纎手輕彈一觴一咏¶
到更䦨驚起數行鴻㕍¶
　　江船聴雨　(如夢令/)¶
蓬上雨聲初罷船尾緑簔齊挂添却幾重泉都向松梢¶
飛下如畫如畫山與白雲齊亞<md:KR4e0041_SBCK_012-11b>¶　　江邊落梅　(千秋嵗引/)
<pb:KR4e0041_WYG_012-17a>
斷角殘鍾孤城小驛雪裏匆匆見顔色才㸔緑毛花底¶
鳳又聴黄鶴樓中笛綺窓寒綉帷晚時相憶開處漏他¶
春消息飄處恨他春抛擲猶自多情㸃衣白當時一枝¶
曾折寄而今數朶須憐惜小橋邊短籬外重尋覔¶
　　夜泊大姑廟下風雨無眠賦以感懐　(念奴嬌/)¶
一天風雨奈無情悞我匆匆行色龍女祠前三日住可¶
是東君留客夢裏家山燈前兒女幾處烟波隔數莖愁¶
鬢㸔來今又添白遙想小小宫桃盈盈墻杏都被輕寒
<pb:KR4e0041_WYG_012-17b>
勒只有春江如得意添却蒲萄三尺鶯燕休愁鳬鷖莫¶
笑行止非人力明朝西去布帆高掛晴碧<md:KR4e0041_SBCK_012-12a>¶　　臨湘雪夜　(謁金門/)¶
東風劣吹下一天春雪單薄被兒寒又怯自温温不熱¶
　依舊起來周折梅影淡横斜月清則是清清更絶欠¶
他相對説¶
　　巴陵雪夜　(西江月/)¶
銀燭偏欺瘦影爐熏不退輕寒蘭舟聴雪楚江干篷外
<pb:KR4e0041_WYG_012-18a>
春虫撩亂　添上鬢邊白髪驚囘夢裏青鸞尋常猶恨¶
夜漫漫今夜更長一半¶
　　岳陽春暮　(念奴嬌/)¶
楚江天暖滿山桃李被東風吹忒怨白愁紅千萬㸃都¶
向溪邊流出前度劉郎去年崔䕶相見頭全白杜鶻啼<md:KR4e0041_SBCK_012-12b>¶處要歸誰便歸得　惆悵南浦南邊東湖東畔芳草茸¶
茸碧寒食清明都過了囘首無多春色茂苑鶯聲鷗波¶
烟雨同是江南客五湖春𣺌且聴君山吹笛
<pb:KR4e0041_WYG_012-18b>
　　衡陽道中　(洞仙歌/)¶
斜紅皺白映水花千樹獨自沈吟對雨恨黄鸝特地飛¶
向枝頭千百囀説盡愁人意緒　倚篷凝望眼楚天湘¶
水一㸃君山在何處料得綺窓前人也銷魂歸期逺玉¶
纎頻數便寫却銀牋向衡陽倩著箇春鴻帶將囘去¶
　　秋雨<(湘中/作)　(訴𠂻情/)¶
中年人已怕逢秋情景不相投尋常耳邊風雨都聴作¶
許多愁　千古事幾時休枉追求數行雁一𣲖瀟湘獨<md:KR4e0041_SBCK_012-13a>¶
<pb:KR4e0041_WYG_012-19a>
自登樓¶
　　湖南舟中見新燕　(雙雙燕/)¶
去年别處記黄葉秋聲晚凉庭院忩忩欲去再入綉幃¶
留戀囘首東風又軟漸細雨梨花開遍那知各自飄零¶
向這裏人家重見　栁外湘波似練竹籬茅舎何如玉¶
樓金殿呢喃聲裏如訴落紅千片一様山遙水逺料應¶
也多愁多怨相期月戸雲窓依舊舞裙歌扇¶
　　湘中書所見　(虞美人/)
<pb:KR4e0041_WYG_012-19b>
巴陵樹裏湘隂路幾箇人家住門前緑水繞圍遭閒種¶
一株楊栁一株桃　青梅紫筍黄鷄酒又剪畦邊韮楚¶
聲歌罷亂簮花盡是不知音律老叟<md:KR4e0041_SBCK_012-13b>¶　　花邊夜宿　(菩薩蠻/)¶
瀟湘門外春江水小紅樓子臨江起樓下是誰家一株¶
含笑花　蘭舟休逺去只就花邊住花影上牙檣夢魂¶
今夜香¶
　　祁陽道中聞蛙　(小重山/)
<pb:KR4e0041_WYG_012-20a>
纍纍湘雲帶晚霞東風吹絮落晴沙夢魂今夜繞天涯¶
春暮也芳草亂鳴蛙　獨自莫咨嗟青烟飛颺處有人¶
家且分新火試新茶深竹裏無數木香花¶
　　旅中春曉　(二郎神/)¶
野棠風急又過了一畨花信想芍藥猶香荼䕷將謝春¶
色忩忩欲盡自疊牋題芳字寫不就閒愁閒悶能幾度<md:KR4e0041_SBCK_012-14a>¶尋思鏡中添了許多愁鬢　休恨清明已過清和相近¶
漸藕葉初圓櫻桃紅小新竹娟娟緑嫩疎雨池塘緑隂
<pb:KR4e0041_WYG_012-20b>
亭館别是一般風韻記珍簟湘簾葛巾紈扇晚凉時分¶
　　山西途中送友囘鄉　(阮郎歸/)¶
携手河梁惜袂分秋雁不成羣同來不得同歸去目斷¶
太行雲　望故里暢羇魂近楊桞閶門惟留白髪老河¶
汾無才可報君¶
　　初到山西纔中秋已寒甚擁弊裘矣緬思故鄉¶正
　　當賞桂問月之期杳莫可得然諸友亦多散¶沒惟
　　止仲在焉用填詞一闋寄之則鄉情旅況¶覽示何
<pb:KR4e0041_WYG_012-21a>
　　如　(惜餘春慢/)<md:KR4e0041_SBCK_012-14b>¶隴頭水澁秋蟬過塞雁鳴寒威&KR0541;至恁早覺袖手懶將¶
開這氣候偏與中原異峭砭肌骨洌脆髭須江南老實¶
難當禦覽髙山何葉不零那百草歸何處　記故鄉秋¶
暑方消金粟飄香黄花委地謾携壺共上著翠微吟盻¶
白雲紅樹時去世更無幾南遷北往畨成夢裏到明朝¶
嬴得邊雪霏顛空令撫髀¶
　　憶故園　(長相思/)
<pb:KR4e0041_WYG_012-21b>
山悠悠水悠悠水逺山長無盡頭僚怎不生愁　憶歸¶
休合歸休春到江波漾白鷗好弄一扁舟¶
　
　
　
　
　
　眉菴集巻十二

<md:KR4e0041_SBCK_012-15a>¶
<pb:KR4e0041_WYG_013-1a>
　眉菴集補遺¶
　　懐舊業¶
春館坐微雨午牕蘭氣清以兹魚鳥性遂適園林情佳¶
樹細花落清池圓葉生芳辰與幽賞欣此一來并¶
　　小孤山¶
江流西來如箭急孤峰横截江心立桃花水漲勢相爭¶
峽口瞿塘猶不及山神堂堂心膽麄當是人間偉丈夫¶
江頭廟裡青綾帳翠靨紅籹塑小姑
<pb:KR4e0041_WYG_013-1b>
　　南浦歌¶
朝發南浦棹莫聴南浦歌春江與春草如此别離何春¶
風楊栁悲千縷秋水荷花暗江渚白&KR0288;収罾灧灧霜青<md:KR4e0041_SBCK_012-15b>¶裙採緑絲絲雨沙渚東邊是蓼洲人家髙繫木蘭舟還¶
乗紫極宫前月移過秋屏閣下遊¶
　　感春¶¶¶
春水又盈尺鶯花未滿林草於閒處緑愁向夜來深野¶
鳥丁寧意江雲去住心從來布衣願不必問多金
<pb:KR4e0041_WYG_013-2a>
　　一窗秋影¶
窈窕梧桐樹參差桂竹林如何數枝影共此一窗隂雲¶
破月華滿夢回秋意深相看竟長夜脈脈故園心¶
　　滕王閣圖<md:KR4e0041_SBCK_012-16a>¶地湧三重閣江横百尺臺渚霞朝牖闢山雨暮簾開金¶
奏雲中落銀屏月下來虹霓明綺席星斗弄珠胎歌舞¶
俄成夢登臨信可哀畫圗迷蛺蝶文甃積莓苔憶赴閻¶
公宴曽誇子建才長天與秋水千古共徘徊
<pb:KR4e0041_WYG_013-2b>
　　氷　連日毒熱思氷不可得因賦五言排律一¶首
　　　書箑上庶㡬望梅止渇之意也仍邀來儀¶季廸
　　　幼文三文學同詠¶
凌室啟深藏殊恩錫上方壺清迷練色甌薄耀寒光當¶
座人俱素登筵體共凉瑩含銀汞潔甘薦密脾香淺碧¶
迎歌扇微紅暎舞裳明愁難作鑑堅恐易成漿瑞擬金¶
窗雪勛高玉井霜屏慚雲母熱簾詫水晶凉醉客狂思<md:KR4e0041_SBCK_012-16b>¶躡詞臣渇願甞陳王方避暑突兀殿中央
<pb:KR4e0041_WYG_013-3a>
　　燈夕觀妓戲作艷語¶
舞緩態偏濃歌停拍未終釵留人勝雪釧響臂羅風不¶
畫眉長緑非酣臉自紅意將回眼送嬌逐㸃頭通此夕¶
瑶臺下當時洛浦中莫言常見慣腸㫁杜司空¶
　　栽竹¶
斸開蒼蘚種琅玕移得瀟湘入座看宿土半含春雨潤¶
短籬鈄弄午風寒紫苞未見揺氷雪翠實終當宿鳳鸞¶
何處玉笙吹夜月碧桃零落滿東䦨
<pb:KR4e0041_WYG_013-3b>
　　王䝉畫西山圗¶
楚山迢&KR0589;隔江齊江上人家盡向西缺處每逄新月上<md:KR4e0041_SBCK_012-17a>¶淡中長映夕陽低清憐爽氣晴猶濕紫䕶烟光晝欲迷¶
無復滕王高閣上珠簾暮雨正凄凄¶
　　春夢(三首/)¶
春夢復春夢春夢何時醒昨日梨花白今朝梅子青¶
　　其二
春夢復春夢夢好不知春只有雙蝴蝶憐他夢裏人
<pb:KR4e0041_WYG_013-4a>
　　其三
春夢復春夢夢覺春無迹何處覔殘紅東南數峰碧¶
　　絹扇¶
紈扇娟娟白篔簹箇箇青如何明月裏吹下鳳皇翎¶
　　半身美人圖¶
畫師有意畫風流畫到風流意便休記得去年春雨後¶
杏花院裏短墻頭<md:KR4e0041_SBCK_012-17b>¶　
<pb:KR4e0041_WYG_013-4b>
　
　
　
　
　
　
　
　<md:KR4e0041_SBCK_013-1a>¶眉奄集補遺
<md:KR4e0041_SBCK_013-2a>¶
<md:KR4e0041_SBCK_014-1a>¶
<pb:KR4e0041_WYG_014-1a>
　眉菴集後志¶
眉菴楊先生孟載吾蘇之吳邑人家天平山南赤¶山之
下自幼敏悟絶人日記數千言弱冠工文詞¶議論古昔
亦數萬言謂之論鑒嘗挈以試儀曹值¶元季兵興弗果
就職當時文章大家若饒叅政介¶之周左丞伯温見皆
竒之㑹稽楊㢘夫以詩伯一¶時少所推可僑寓雲間往來
吳下以所號鐵笛謂先¶生能歌之乎先生曰不惟為作
鐵笛歌尤且切效¶老鐵體翌日成以示㢘夫不覺自失
<pb:KR4e0041_WYG_014-1b>
曰吾意詩徑¶已蕪今復得子老鐵當退步讓爾出一頭
地也遂<md:KR4e0041_SBCK_014-1b>¶偕之東遊呼所從者曰吾在吳又得一鐵來矣
若¶等就之學優於老鐵學也交與成忘年故當時有¶老
楊少楊之稱云避兵圍城中日與才友髙季迪¶王止仲
張來儀徐幼文輩相倡和以自適迨我¶聖祖肇基之初
即受薦任河南滎陽令尋謫鍾離間¶居秣陵江濱久之
又用薦為江西省幕賓以累復¶落職處句曲山中又起
奉¶使湖南廣右既而擢山西按察副使陞按察使而卒
<pb:KR4e0041_WYG_014-2a>
此履歴聞諸故老驗諸詩所載特其大槩緣當時¶無有
筆其行實者故莫克致詳然先生平日之詩<md:KR4e0041_SBCK_014-2a>¶甚富皆率
意為之累不存稿嘗見先生自序一袟¶云因吾友方君
不得見予全集為恨故留此以示¶之爾則是先生盛年
稿已散失今流傳人間者十¶無二三況皆抄本又無序
志家異而人殊後至天¶順間郡人鄭教授嘗為刋行間
多訛謬矧諸竒作¶失載識者病焉習在髫齡即愛誦先
生之詩徧假¶抄録覬圖彌盈及長而仕偕以出入有年
<pb:KR4e0041_WYG_014-2b>
猶每隨¶訪隨録卒莫致其全兹官嶺表念齒已邁爰命
庠¶生顔恭文起㑹各本録就請前¶翰林學士西蜀江君
序諸首重圖鍥梓以傳噫文<md:KR4e0041_SBCK_014-2b>¶章在穹壤間譬之精金美
玉不求乎人而人自即¶之無有久暫而異所好然好金
玉之寶者衆人之¶常情而文章雅澹非有景賢好古之
心莫克以致¶其所好之篤也習為鄉之晚生敬慕前哲
之言自¶幼抵老不忍泯泯是固庸陋無文不能表章乎
幽¶潛則區區素願詎不由之而少慰哉若夫先生學¶力
<pb:KR4e0041_WYG_014-3a>
之充才氣之雄以致詩之清豪自成一家言者¶覽是即
當自得之茲不瀆¶
　
　
　
　
　
　
<pb:KR4e0041_WYG_014-3b>
　
　
　
　
　
　
　
　<md:KR4e0041_SBCK_014-3a>¶眉菴¶¶¶集¶¶後志

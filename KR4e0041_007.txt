# -*- mode: mandoku-view; -*-
#+TITLE: 眉菴集
#+DATE: 2015-09-12 01:29:12.548177
#+PROPERTY: ID KR4e0041
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB12n0767-007眉菴集-卷之七.
<pb:KR4e0041_SBCK_007-1a>¶
眉菴集卷之七¶
　五言律　姑　蘇　楊　基　孟載　著¶
　　　省垣對雨(二首)¶
朱邸開東閣青閨對晚林雨苔行䖏濕風葉坐来深俯¶
仰唯緘口交㳺孰吐心偶逢佳節醉萬事捴銷沉¶
舊雨&KR0055;叢菊新霜小𣗳楓&KR0744;憐花冷淡愁愛葉踈紅沙¶
逺無鳴柝江寒有㫁鴻覉懐誰共語黙黙坐書&KR0432;¶
　　　贈秦侍儀(右二首江西作)¶
文釆玉姢姢班行内外聮蕃王從學拜邉使&KR0049;通箋侍¶
立&KR0686;庭上追趨法駕前今朝退朝早衣上有爐烟¶
　　　送翰林&KR0113;撰劉用章赴滇陽¶
<pb:KR4e0041_SBCK_007-1b>¶
桂苑思戎客薇垣亞相才人皆期管樂我獨愛鄒枚霧¶
雨爐熏掩星河殿影開玉堂清切地遲爾早歸耒¶
　　　宿髙季迪京舘¶
&KR0010;晚此相逢郷情佀酒濃語長銷夜燭夣短及晨鐘急¶
雪風鳴葦㣲雲月照松雞前趨𨶕去寒𣗳曉籠䓗¶
　　　春盡始聞鶯聲¶
衆緑藹園池鶯聲逺更宜愛扵三月暮聴似百花時上¶
苑啼應早南風見自遲緑窓殘夣㫁相憶海棠枝¶
　　　爲牛諒侍御題𦘕¶
步履近星辰霜凝翠栢新自憐烏府月應照白頭人綉¶
斧監祠夜封章待漏晨清朝崇孝治一飯不忘親¶
<pb:KR4e0041_SBCK_007-2a>¶
　　　和牛侍御懐弟之作¶
春草緑芊芊看雲憶恵連午隂花蕚上秋色鴈行邉此¶
日臨池坐當時聴雨眠應将舒卷意戯綵北堂前¶
　　　懐吴中赤山舊業¶
東林携䇿䖏南垞釋畊時一逕都縁石諸泉盡到池静¶
憐松響續凉愛竹隂移　盛世容㱕𨼆毋令觧組遲¶
漸與世紛逺自然塵慮消沿随碧溪水徑渡緑隂槗岐¶
路迷還識孤村近却遥閑身任来徃不為野人招¶
　　　夏夜有懐¶
重露澄秋色輕風生夜凉碧看湖草&KR0333;紅愛渚蓮香有¶
弟徒相憶何人不異郷悲笳在城上雙淚落衣裳¶
<pb:KR4e0041_SBCK_007-2b>¶
　　　逢鄭校書¶
一従淮水别千里各西東又是秋風後相逢客路中&KR0161;¶
眉怜我老憂患憶君同遥想西齋宿孤燈照影紅¶
　　　江村雜興¶
春墅一鳩啼橋危&KR0180;過谿徑苔都上壁野菜不分畦𠋣¶
杖妨花宻看山碍竹低欲知幽𨼆䖏風雨白門西¶
陋巷泥三尺無人訪𨼆淪窓鳴風减睡炊斷雨添貧野¶
路花迎客江槗柳送人暫湏依薄俗憇此竄餘身¶
春色冶城東花濃咲老翁燕遲雙壘破蜂早一房通薄¶
&KR0661;山腰雨踈紋水靣風便携蓑笠去垂釣緑蒲中¶
判醉望愁醒愁因醉轉増巳歸仍佀客投老漸如僧詩¶
<pb:KR4e0041_SBCK_007-3a>¶
興風樓笛棋聲雪舫燈莫言渾不觧此事野夫&KR0014;¶
東瀼復西圻村村可釣磯草扵烟䖏宻花較雨前稀小¶
管催鶯出踈簾待燕㱕傷心新栁色猶妬舊羅衣¶
偶因辭禄去聊傍葦邉㞐瓢棄頻賖後衣存屡典餘晚¶
簾花掠燕春水絮吹魚復恐沙崩石楊栽挿遶廬¶
江槗春别後沙舸獨歸時䳘鴨東西宅菰蒲逺近陂藕¶
深荷盖宻竹瘦筍鞭遲野趣誰能識唯應白鷺知¶
斜檻俯江湍輕帘矗小竿柳寒鶯羽濕花暖蝶&KR0161;乾酒¶
或臨流酌詩多冩石看不因迂僻地那得此身安¶
江影揺春𣗳潮㾗摺晚沙緑蕪三尺雨朱槿一籬花去¶
國仍思&KR0038;還家復夣家自無干禄意何必逺京華¶
<pb:KR4e0041_SBCK_007-3b>¶
將雨山光黒&KR0004;晴𣗳色青賣薪沙店逺占糓瓦亀靈石¶
枕支頥冷江瓢潄齒腥醉餘春睡熟長得鳥呼醒¶
乍暖夾衣輕閑依緑渚行鳥喧如有訴花𢡖佀傷情風¶
度思前軰才華畏後生自縁耽野趣&KR0004;不為逃名¶
詩&KR0440;并無藁琴亡况有凾菌生舂薬臼苔蝕種花鑱徑¶
濕慵頻掃畦荒&KR0180;自芟畏人詢徃事&KR0082;語意先慚¶
江月盈盈白墟烟細細隂茅茨孤碓急機杼一燈深短¶
笛多悲調長歌少醉吟自憐知已盡&KR0432;&KR0018;壁間琴¶
野渡縁沙闊村酤入市遥雨籬花婉婉風箔葦蕭蕭祠¶
古猶供𥙊墳荒不禁樵夜来沙觜沒漂断屋西槗¶
僧㞐映柳庄漁市入横塘晚渡雙橈月朝吟一硯霜療¶
<pb:KR4e0041_SBCK_007-4a>¶
貧知有術醫俗咲無方種得青青草離憂頼爾忘¶
淸流曲㡬囬喫飯此山隈歌斷憐鶯續詩遲畏酒催晚¶
晴初見月春盡尚逢梅歸路縁江熟支笻不用陪¶
江渚疑無岸䕷蕪逺接波花踈逰&KR0016;少酤賤醉人多燕¶
巳將雛出蜂&KR0014;&KR0018;子過祗愁春巳晚欲借魯陽戈¶
咫尺南朝寺松杉覆短垣野猿偷佛供山鳥學人言石¶
氣晴猶濕泉聲静&KR0077;喧塵心乆空𡨜随意給孤園¶
儀困非無舌顔貧尚有田病多賖薬劵貧乏買山錢白¶
璧交徴日黃金寵賜年都將舊㳺夢一咲野漚邉¶
情深却倦逰矮屋任低頭花落東風怨鶯啼夜雨愁酒¶
煩隣媪買詩許社僧求&KR0082;駕東家鶴吹笙到十洲¶
<pb:KR4e0041_SBCK_007-4b>¶
　　　句曲秋日郊居雜興(十首)¶
茅屋人歸後荒村更異郷𣗳寒烏遶月江冷鴈啼霜影¶
頼燈相續愁縁酒在忘明朝覧青鏡白髪㡬多長¶
出門山氣夕循徑入谿隂野水經寒淺秋風到晚深草¶
潜驚鶻兎莎露啄魚禽自采黃花嗅誰知獨步心¶
漸老愛秋光升沉意兩忘鴈聲偏到枕䖝響故依床薜¶
荔千林雨芙蓉一𣗳霜故園樷菊在衰颯為誰香¶
庭𣗳聚棲鴉溪流沒淺沙瘦憐人佀菊濃愛葉如花秋¶
色都連水寒雲忽變霞自慚長在客無地不思家¶
囱掩輝輝燭爐消細細香無風寒尚淺有雨夜偏長飢¶
䑕摇&KR0432;槖枯螢委破囊十年江海夣此夕詎&KR0014;忘¶
<pb:KR4e0041_SBCK_007-5a>¶
地與華陽近三峯獨往來草香千品藥松老一身苔書¶
怪𤠔偷讀門經鹿撞&KR0271;墙東有&KR0113;竹移向北庭栽¶
編竹&KR0024;踈籬生芻束酒旗雞豚田祖廟鷹犬獵神祠玉¶
糝菰為粉璚酥荳作糜児童採蘆葉争學短簫吹¶
欲往竟無適意行仍獨還猿聲黄葉寺牛背夕陽山書¶
棄將成業身投未老閑相逢莫嘲誚才與不才間¶
偶随黄蝶去岸幘𣗳邉槗&KR0407;酒紅&KR0004;散朝霞白漸消沙¶
平留鴈跡水落見魚苖却愛箕山老從容棄一瓢¶
落葉擁柴扉村深客過稀曉車分穀去晚&KR0327;飯牛㱕漁¶
&KR0018;雨蓑立鳥㗸霜果飛此中真小𨼆予亦乆忘機¶
　　　杜伯寜雨中相過晚晴告别¶
<pb:KR4e0041_SBCK_007-5b>¶
念汝&KR0014;相過危橋渡野塘入門巾屨濕滿席芰荷香我¶
愛秋前雨人&KR1118;午後凉都將畊鑿意一咲送斜陽¶
　　　懐句容縣中諸友¶
　　　　武師文¶
山市遶寒廰雲分半榻燈苔荒征訟少果熟稅錢增薄¶
俸長留客新詩或&KR0009;僧朱絃嗟乆断&KR0082;續竟誰&KR0014;¶
　　　　趙仲弘¶
古貌復長&KR0161;山林一老儒豐城埋古劍滄海得明珠文¶
氣曹劉並才華沈宋俱故園諸友盡相見獨踟蹰¶
　　　　栢師文¶
白髪已千莖相逢喜氣生看山留十日待月坐三更秋¶
<pb:KR4e0041_SBCK_007-6a>¶
浦槎頭釣春泥谷口畊莫言踪跡閟朝市乆知名¶
　　　　翟好問¶
愛尓山城𨼆柴門對縣衙酒貲千畞苧生計一園𤓰雨¶
步荷巾濕風吟蓆㡌斜時時扶短杖㸔竹到東家¶
　　　　居行恕¶
一榻卧秋隂松明照夜深瓦枰山舘奕石薦竹窓琴老¶
愛籠䳘字貧消買藥金岡頭三日别葉落亂蟬吟¶
　　　　樊楚尹¶
緑幙雨&KR0004;凉閑齋夕漏長硯生秋蘚碧花落紫&KR0340;香教¶
子抄書法逢人錄酒方自縁耽野趣臺閣意都忘¶
　　　　吴善飬¶
<pb:KR4e0041_SBCK_007-6b>¶
心境兩俱𡨜松風時掩関佩紉蘭葉紫冠製竹皮斑飲¶
少長先醉吟多每自刪近来登眺&KR0180;滿壁𦘕秋山¶
　　　　吴損菴¶
玉笈佩神經雙瞳煉更青秋雲分席坐春雨卧樓𦗟掃¶
石持鸞尾𣂏泉洗鶴翎清虚長不食輕&KR0082;駕飛軿¶
　　　　巫山𨼆¶
巫山青十二一一楚江濵自入山中𨼆都忘夣&KR0187;身玉¶
冠蒼水珮鶴氅紫荷巾媿我方為客秋風滿靣塵¶
　　　送句容劉少府囬楊州¶
家具一車輕囊書與短檠吏多難别意人有去官情㠶¶
影江沉寺簫聲月到城竹西尋舊業烟雨緑蕪生¶
<pb:KR4e0041_SBCK_007-7a>¶
　　　贈華陽道士徐介之¶
太極仙翁劍相傳此&KR0287;蔵蘚㾗皆鉄色松影尚雷光斗¶
閣三花供真壇半夜香便湏&KR0829;頋况特地宿君房¶
　　　客懷(以上在金陵并句曲作)¶
休官得飬親况及楚江春喜極花迎咲情多柳效顰玉¶
醪銀葉鱠紅稻紫&KR0093;蓴遥想西園草青青待逺人¶
　　　七月十四日過龍江¶
親巳年逾九児&KR0379;月過週家貧㱕佀客路逺去如流失¶
意螢辭火驚心燕感秋平生離别淚相對未&KR0014;休¶
　　　沙河舟中¶
旅懐歸正急春色到非遥草際風&KR0004;汎蘭心雪未消鷺¶
<pb:KR4e0041_SBCK_007-7b>¶
明欺白髪鷗快避輕橈得遂歸田計殊恩感　聖朝¶
　　　儀真逢張孟恭¶
相見獨依依都緣㑹面稀故郷諸友散獨客㡬人歸江¶
捴頭全白劉琨事巳非野鷗知别意故繞夜航飛¶
　　　𤓰洲逢丘克荘¶
江水靚如空江華冷未紅憐余猶客裏羡汝巳郷中白¶
苧青衫雨烏紗短㡌風不湏摇艇子垂釣五湖東¶
　　　閏七月二日發淮安¶
舟行日巳晡㠶影動檣烏河伯抛錢𥙊風神酹酒呼紅¶
憐𤓰似蜜白愛芡如珠且就篙師醉何煩問逺途¶
　　　至鍾離發書&KR0009;婉素¶
<pb:KR4e0041_SBCK_007-8a>¶
漂泊嗟吾逺支吾頼汝賢老親思饌肉癡女憶衣綿刀¶
尺砧聲裏燈花咲影邉聊將千里夢持送到金川¶
　　　盱眙懐古¶
舊說盱眙縣居民不掩関雞聲啼鳥上人影落花間簾¶
幙層層雨樓䑓面面山惟餘孤塔在秋蘚緑斑斑¶
　　　舟中聞促織¶
促織来何䖏哀吟近短蓬不堪為客裏况復是舟中殘¶
夣寒衾月孤燈夜枕風此時腸欲斷恨不耳雙聾¶
　　　元夕前雨¶
楚澤春&KR0004;入巴江水又来草憐容易緑花恨較遲&KR0271;月¶
暗燈慵試衣单苧&KR0180;栽晴光在梅柳應待鼓聲催¶
<pb:KR4e0041_SBCK_007-8b>¶
　　　人日懐髙啓¶
客路逢人日流光惜易過楚山青漸少吴𣗳緑還多短¶
&KR0708;茸茸雪輕鳬隊隊波無因&KR0009;髙適詩罷獨吟哦¶
　　　哭陳仲野都事没任𫠦¶
氷雪阻&KR0113;途畸魂託老奴百年郷夢㫁萬里客墳孤囊¶
槖遺書在期功逺姓無一盂寒食飯誰與掃榛蕪¶
輿紼暗風沙丹旌映晚霞吏人營殯殮童僕着衰麻襲¶
&KR0315;無遺嗣招魂有外家重来恐迷䖏記取路三义¶
　　　送沈自誠任武康縣丞¶
朱紱還家日青衫佐縣時野蚕春自蠒山犬暮生氂細¶
讀隋唐律閒臨漢魏碑都將晋陽事冩作送行詩¶
<pb:KR4e0041_SBCK_007-9a>¶
　　　&KR0009;張彦禎(以上赴河南途中作)¶
城小更臨邉今聞太守賢牛歸新覆屋農種乆荒田機¶
杼春坊月旌旗晝壘烟直湏興禮樂閭巷盡歌絃¶
　　　省中元夕剪綵簇牡丹燈一𣗳戯題¶
綵𣗳玉為柯銀燈錦作窩絳紗籠月小金剪得春多暖¶
艶千枝雪天香五色羅掖垣齋事肅相對夜如何¶
　　　洪都¶
江流與郡通山𫝑向西雄緑𣗳南風裏黄梅細雨中城¶
門帝子閣鉄柱羽人宫&KR0082;就蘇公飲東湖小圃東¶
　　　立夏前一日有賦¶
漸老緑隂天無家怯杜鵑東風有今夜芳草又明年蠶¶
<pb:KR4e0041_SBCK_007-9b>¶
熟新絲後茶香煑酒前都將南浦恨聊&KR0009;北窓眠¶
　　　東湖晚眺¶
漚沒岸如無凉多柳易枯巫歸神廟静兵語驛亭孤日¶
落霞明渚虹収雨暗湖此時篷底坐天盡是東吴¶
　　　湖口見月(以上在江西作)¶
秋月自婵姢澄波照更妍梳憐宫鬂側眉想鏡䑓前&KR0004;¶
見愁將堕猶觀喜漸圓旅懐何䖏感風露九江船¶
　　　風雨泊舟¶
江渚&KR0004;寒夜全家在一篷漂零兼主㒒憂患及児童柝¶
響孤城雨鐘聲逺寺風明朝青鏡裏&KR0161;髪定成翁¶
　　　晚過秋浦¶
<pb:KR4e0041_SBCK_007-10a>¶
淡日雨晴天江村正可憐碧雲&KR0004;見鴈紅𣗳尚聞蝉一¶
望皆秋色千山各暮烟自慚簪組累羞近釣魚船¶
　　　晚登峨眉亭¶
亭子慿虗好登臨似鏡䑓江分一股折山作兩眉開濃¶
愛秋烟隔顰疑暮雨来短歌聊共冩&KR0055;愧謫仙才¶
　　　沙河至采石¶
近午風猶熱微隂日巳凄病軀勞更弱憂色瘦偏黧路¶
轉蒹葭入舟從絡緯棲此中腸易斷不待玉關西¶
河曲㠶頻轉波髙夢屡驚學人狐拜月照骨鬼吹燈断¶
甓沉沙嘴殘碑露石&KR0994;不知何縣邑芳草沒荒塍¶
病後難為客天涯獨此身㡬朝&KR0379;𦗟鵲千里未逢人夢¶
<pb:KR4e0041_SBCK_007-10b>¶
好徒増喜詩工不療貧悔將孤釣艇抛棄五湖濵¶
舟中逾一月驛路及三千老淚青衫上新愁白髪前蛩¶
聲秋岸雨鴻影暮河烟不有西征客誰同此夜眠¶
　　　逢郷人俞武仲¶
釃酒酹江神占風&KR0082;問津偶扵春草外逢着故郷人語¶
宻終難别知新却易親因君問先壟清淚滿衣巾¶
　　　江船早起¶
霽色耀輕霞風樯起曙鴉防寒慿酒力避淺問漁家日¶
出雞鳴𣗳波清蠏上沙此時篷底坐極目看蘆花¶
　　　夜坐¶
坐乆一船霜神清念慮忘水當深夜白星隔大川黄鐘¶
<pb:KR4e0041_SBCK_007-11a>¶
㫁松間寺燈歸柳下庄鳬鷖方露𪧐漁父莫鳴榔¶
　　　夜坐聞江聲¶
天寒月滿川冬夜木蘭船人影清扵鶴江聲急似弦書¶
殘燈落燼香在帳留烟多少関心事相随到目前¶
　　　江船聞柝¶
月皎江逾白沙明岸&KR0082;無柝聲寒郭静人語夜航孤酒¶
渇思分橘衣单怯絮蘆遥憐抱関者霜露裂肌膚¶
　　　宿雲港(三首)¶
新月低江𣗳囬風疊浪花珠明&KR0004;見斗綺淡&KR0082;銷霞轉¶
柁防危石収㠶避淺沙鄰船有漁火児女自成家¶
孤檝辨漁舟雙旌識戍樓江山人老去嵗月水東流鶩¶
<pb:KR4e0041_SBCK_007-11b>¶
外霞催晚虹邉雨送秋不因風浪急那得此淹留¶
江闊净無埃澄澄一鑑&KR0271;兩㠶烟外小单櫓月中哀更¶
静漚&KR0004;定秋深鴈未来誰家東戸好蒲柳逐行栽¶
　　　晚入湖口過大悲閣¶
石㫁岸争出蘿垂𣗳倒懸僧吟秋閣雨人渡野航烟鴈¶
鶩清江畔蒹葭白露前終慚累軒冕&KR0432;學在家禅¶
　　　至吴城山得南風過湖¶
沙嘴南風起船頭雨正飛人方離别去鴈又竟辭歸暖¶
日紅生暈晴波緑漲肥龍君廟前柳顔色妬羅衣¶
　　　謁鄱陽湖龍君廟¶
劍履朱&KR0129;列幢幡碧殿開舟人沉璧𥙊神女獻珠来&KR0082;¶
<pb:KR4e0041_SBCK_007-12a>¶
雨蟬鳴𣗳將風鵲遶䑓瑶凾有珉冊猶是楚王裁¶
　　　出左蠡望廬山時春雨新霽山色明潤獨不見¶
　　　五老峯為賦¶
瀑布銀河落香爐紫霧分諸峯皆翠碧五老獨烟雲澗¶
濕雨猶滴坡香草自薰遥知幽絶䖏麋鹿自成群¶
　　　夜泊琵琶亭聞笛¶
夜泊古亭邉春愁滿𦘕船青衫司馬淚紅袖琵琶絃故¶
&KR0038;人何在澄江月又圓誰將折楊桞三弄落花前¶
　　　江邉小旗亭¶
亭子枕春沙青旗趂雨斜瀟湘新𦘕壁桃李舊栽花換¶
酒来𩀱鯉當鑪立兩鴉當年下江客相約送新茶¶
<pb:KR4e0041_SBCK_007-12b>¶
　　　雨中登望湖亭有懐幕中諸友¶
水接虚無白亭浮浩蕩開登臨&KR0014;㡬日風雨又重来藕¶
濕花&KR0004;歛蒲深葉半摧乍同諸友别吟望獨徘&KR0422;¶
　　　鸚鵡洲¶
緑遶武昌城遥連漢口營䕷蕪昨夜雨鸚鵡舊時名詩¶
句憐崔顥才華惜禰衡誰能洲下泊不有釣蓑情¶
　　　江夏朱元瑾折蘭花見&KR0009;¶
幽蘭不易得孤㓗比秋霜自可供金屋何湏&KR0009;草堂一¶
花湘水碧数葉楚山長便結參差佩羅衣十日香¶
　　　岳陽樓¶
春色醉巴陵闌干落洞庭水吞三楚白山接九疑青空¶
<pb:KR4e0041_SBCK_007-13a>¶
闊魚龍舞娉婷帝子靈何人夜吹笛風急雨𡨕𡨕¶
　　　舟中聞杜䳌¶
落月祁陽路聲聲呌子規萬山春盡夜孤枕夣囬時客¶
自傷漂泊人誰念别離無多眼中淚聴汝不勝悲¶
　　　𪧐巴陵¶
楚有巴陵好君山對縣門暮烟湘𣗳逺春雨蜀江渾日¶
落船依岸人歸犬吠村慿虚望雲夢胷次詎&KR0014;吞¶
　　　入永州¶
石氣隂才霧嵐霏暖&KR0082;霞憇床腥畏虎飲磵毒防蛇紅¶
葉秋崖𣗳青蘿晚洞花江山盤屈外遥認兩三家¶
　　　零陵(二首)¶
<pb:KR4e0041_SBCK_007-13b>¶
地僻三苖近江囬二水兼青林皆種蠟赤穀半収塩好¶
武人輕闘多祠俗尚占晚来山霧濕衣薄又湏𣷹¶
古瓦籠山葛荒碑仆石楠江晴&KR0004;漲雨城午未銷嵐甕¶
冨鯖羞鹿盃渾酒餉蚺&KR0022;人盡麻枲終&KR0010;不知蚕¶
　　　湘中雜言(九首)¶
春水連春草遥遥一望同烟江来漢口雲𣗳出湘中竹¶
有啼㾗碧花仍咲靨紅誰能鼓瑶瑟哀怨向東風¶
小雨弄春晴湖光媚更清髻憐新沐後眉愛靚粧成鵠¶
㓗知無累鷗明覺倍輕離離川上草端為客愁生¶
鄂渚雲歸後巴山雨過時䳌啼湘女廟花落楚王祠家¶
逺身如夣愁多鬂易絲聊將身暫泊沙觜看鸕鷀¶
<pb:KR4e0041_SBCK_007-14a>¶
風起一湖香青青杜&KR0002;長花迎衝浪楫燕逐使風檣&KR0082;¶
釆蘭為佩仍褰荔作裳何如山閣上屏裏看瀟湘¶
江晚𣗳沉沉群山入漢隂驛亭千柳暗僧院百花深鷺¶
曝愁融雪鶯流&KR0082;堕金旅懐元易感非有壮逰心¶
鷗聚江&KR0004;静鴉啼𣗳巳昏碧湘悲帝子芳草怨王孫㠶¶
影烟中浦漁燈雪後村匆匆萬里客極目正銷魂¶
城近江臨郭沙虚月在川柳宜春雪後花怯晚風前野¶
㸑三家市郷音㡬䖏船坐𦗟磯下水嘈雜響湘絃¶
山霽雲猶濕江寒雪未消雙旗樓鼓急孤塔寺鍾遥水¶
緑鳬鷖藻洲香翡翠苕巴人暮歸急横渡不停橈¶
指㸃鷗飛䖏人間是岳州湘潭山亂出江漢水兼流深¶
<pb:KR4e0041_SBCK_007-14b>¶
竹新祠宇飛花舊酒樓平生巴楚夣明日洞庭逰¶
　　　&KR0004;入山西境(以上使湖南作)¶
𣈆鄙不識稻来麰常在庖民居多土窟官賦半羊毛七¶
月裘寒着千山狼夜嘷遺風唐儉嗇古廟享臯陶¶
　　　山西秋日¶
澹日荷香外微凉𣗳影邉俄聞落踈雨便覺是秋天塞¶
近風寒早天髙氣&KR0049;偏忽思陳鼓吹萬馬向㞐延¶
　　　和宋大叅省垣對雪¶
和氣春前入瑶花雨後寒簾踈穿每易闌曲聚偏難客¶
自衣裳薄人誰夢𥧌安掖垣今夜直離恨正多端¶
(以上在山西作)¶
<pb:KR4e0041_SBCK_007-15a>¶
　五言排律¶
　　　水邉見新燕¶
昔别秋風後今歸社雨前巢非金屋舊人是玉堂仙頥¶
頷公侯似腰肢妓女憐花明春殿雪柳暗御樓烟羅幕¶
栖長並銀屏過每聮尾寒鶯共濕衣暖蝶争妍忽見青¶
帘外俄逢緑水邉莫嗔茆舎小䑓榭總蕭然¶
　　　早秋送趙景普東歸¶
歌㫁復依依情多忍遽違未緣春色晚自感故交稀舟¶
傍荷花𪧐人先燕子歸乍凉才&KR0077;扇多病&KR0082;添衣驛𣗳¶
風蟬咽江祠雨鶴飛㡬時摇艇子来扣竹間扉¶
　　　元夕京城觀燈與楊廉夫先生同賦¶
<pb:KR4e0041_SBCK_007-15b>¶
琪𣗳遶春蛾銀燈爛絳羅風柔宵漏永天近月明多瑞¶
靄浮雙闕繁星動兩河仗迎仙佩出香拂輦塵過&KR1341;蓞¶
層層雪魚龍灔灔波清時更良夜逰讌莫蹉跎¶
　　　送傅子敬憲使¶
朝散掖垣風恩乗憲使&KR0865;星辰天只尺山水浙西東民¶
力凋零後君心属念中江晴鷗汎雪雲净鶚横空草復¶
新年緑花仍故𫟍紅無因送君去郷夣託𡨕鴻¶
　　　送竺孟容戍營丘¶
内殿朝辭日東藩報命時白門花婉婉青社草離離山¶
雨朱&KR0129;濕江風錦㡌欹禡牙朝進祝散虜夜吹箎士馬¶
驚銅鼓児童識綉旗突圍當左拒射敵中斜枝赤手千¶
<pb:KR4e0041_SBCK_007-16a>¶
人服丹心一劒知功成正年少雙鬂未如絲¶
　　　趙宜人衛氏挽章¶
故&KR0038;王孫貴名家母徳新令儀推冢婦榮寵錫宜人讀¶
史青閨夜治絲錦帳春埜烟條緑柘溪雨釆香蘋熊膽¶
資諸子虬髯識衆賔鏡臺俄掩月琴匣乆蒙塵遺範傳¶
宗閫悲歌動縉紳霞坡原上草相望一傷神¶
　　　八月九日祀社稷述事¶
祝史祝王冊儒臣奉誓詞衣冠陳盛典秬鬯降洪𨤲用¶
報金穰瑞仍祈雨露&KR0059;勾龍嚴配位神棄肅明祠幣玉¶
趨宗伯笙鏞奏瞽師精靈潜格尔盻響儼来思赤壤新¶
封&KR0038;玄牲舊制儀豈惟宜土穀還得奠&KR0022;畿師出常依¶
<pb:KR4e0041_SBCK_007-16b>¶
主君行每告期禮終受多祜民物正熈熈¶
　　　𣈆邸北狩¶
剛戊吉&KR0004;㳙藩宫武用宣獮田之藪隰旄莭邁闉&KR1900;ခ¶
帀驪為鉓幩䘖驒作纒彤弓臣累百貝胄士逾千雲路¶
龍章衮璇霄鶴駕軿和鸞軾前奏韔服䪌傍懸笳鼔鳴¶
翻海𦊨羅布匝烟獫猋過走兎鷹翥捷飛鳶洡沮多麋¶
鹿豳岐盛豕豣延賔左髀逹登豆右腢穿殪兕才方著¶
當熊譽又傳骨都魂亦散𠡠勒部齊迁固以巽爻象不¶
殊詩雅篇邉氓瞻紀律勲業可銘鐫¶
眉菴集卷之七¶
